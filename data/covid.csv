Question,Answer
ကာကွယ်ဆေးကို ဘယ်သူတွေ ထိုးသင့်သလဲ,အကြမ်းအားဖြင့် အသက် ၁၂ နှစ် (သို့) ၁၈ နှစ် နှင့် အထက် ကာကွယ်ဆေးအမျိုးအစားပေါ်မူတည်၍ လူတိုင်းထိုးသင့်ပါတယ်
ဘယ်သူတွေကို ကာကွယ်ဆေး ဦးစားပေးထိုးရမလဲ,အသက် ၆၅ နှစ်နှင့်အထက်လူကြီးများ၊ သွေးတိုး၊ ဆီးချို စသဖြင့် ရောဂါအခံရှိသူများ၊ ရောဂါကူးစက်ပါက ပြင်းထန်ဝေဒနာခံစားနိုင်ရခြေရှိသည့်သူများ၊ ကျန်းမာရေးဝန်ထမ်းများ
ဘယ်သူတွေမှာ ဆရာဝန်နဲ့ သေချာတိုင်ပင်ပြီးမှ ကာကွယ်ဆေး ထိုးသင့်ပါသလဲ,ခုခံအားနည်းနေသူများ၊ HIV ရောဂါ၊ ကင်ဆာရောဂါ၊ ခုခံအားကျဆင်းစေသည့်ဆေးသောက်နေသူများ ထိုးမည်ဆိုပါက နီးစပ်ရာဆရာဝန်နှင့်သေချာတိုင်ပင်ပြီးမှ ထိုးသင့်ပါသည်
ဘယ်သူတွေမှာ ကာကွယ်ဆေးလုံးဝ မထိုးသင့်သလဲ,ပထမအကြိမ်ကာကွယ်ဆေးတွင် အပြင်းအထန်ဓာတ်မတည့်သည့်လက္ခဏာပြသူများနှင့် ကာကွယ်ဆေးထဲတွင်ပါဝင်သောဓာတ်ပစ္စည်းနှင့်မတည့်သည့် အခြေအနေမျိုးရှိနေလျှင် မထိုးရပါ
covid ရောဂါဖြစ်ထားဖူးသူတွေမှာ covid ကာကွယ်ဆေးထိုးလို့ရသလား? ဆောင်ရန်၊ ရှောင်ရန်တွေရှိသေးလား?,"ရောဂါကူးစက်ခံရသူများ၏antibodyသည် ကာကွယ်ဆေးပြီးထွက်လာသည့် antibodyနှင့်ယှဉ်လျှင် ကာကွယ်နိုင်နှုန်းသည်ခန့်မှန့်ရခက်ခဲသောကြောင့် ရောဂါဖြစ်ပြီးသူများလည်း ထိုးသင့်ပါသည်။ ကာကွယ်ဆေးထိုးတဲ့ အချိန်မှာ ရောဂါဖြစ်ထားဖူးသူလူနာဟာ ရောဂါလက္ခဏာသက်သာလာခြင်း အစရှိတဲ့ လူနာသတိပြုလိုက်နာရမဲ့ အချက်တွေ (isolation criteria) ကိုကျော်လွန်ပြီးသားဖြစ်နေဖို့တော့လိုပါတယ်။ အပူကြီးပြီး အဖျားရှိနေပါကလည်း အဖျားကျသည်အထိ ကာကွယ်ဆေးထိုးတာကို ရွှေ့ဆိုင်းသင့်ပါသည်။ 
နှစ်ကြိမ်ထိုးရမဲ့ကာကွယ်ဆေးကို ဒုတိယအကြိမ်မထိုးရသေးခင်မှာ ရောဂါဖြစ်သွားခဲ့လျှင် ထိုးရမဲ့ ဒုတိယအကြိမ်ကို ဆက်ထိုးလို့ရပါတယ်။ ရောဂါဖြစ်ပွားစဉ်က antibody ကုထုံး(monoclonal antibody therapy) နဲ့ သွေးရည်ကြည်ကုထုံး (convalescent plasma therapy) တွေကို ခံယူခဲ့ဖူးလျှင်တော့ ကာကွယ်ဆေးထိုးဖို့ ရက် ၉၀ (၃လ) လောက် စောင့်ဖို့ အကြံပေးထားပါတယ်။ ပထမအကြိမ်ကာကွယ်ဆေးထိုးပြီး ရောဂါကူးစက်ခံရတဲ့လူနာတွေမှာလည်း အလားတူ အခြေအနေမျိုးရှိခဲ့လျှင် ဒုတိယအကြိမ် မထိုးမီ ၃လ စောင့်ဖို့ အကြံပေးထားပါတယ်။ ရောဂါဖြစ်ထားဖူးသူတွေဟာ ကာကွယ်ဆေးရဲ့ ဘေးထွက်ဆိုးကျိုးတွေဖြစ်တဲ့ ချမ်းတုန်ဖျားတာ၊ ကိုယ်လက်နာကျင်ကိုက်ခဲတာတွေကို ပိုမိုခံစားရနိုင်တယ်လို့ဆိုပါတယ်။ အချို့လူနာတွေမှာ တာရှည်ကျန်နေတတ်တဲ့ covid ရောဂါလက္ခဏာတွေကတော့ကာကွယ်ဆေးကြောင့်ပိုဆိုးမသွားနိုင်ပါဘူး"
ပထမအကြိမ် ကာကွယ်ဆေးထိုးပြီး ဒုတိယအကြိမ်ထိုးဖို့ နောက်ကျသွားခဲ့လျှင် ဘယ်လိုလုပ်သင့်သလဲ,၂ကြိမ်ထိုးရမဲ့ ကာကွယ်ဆေးတွေမှာ ဆေးအမျိုးအစားပေါ် လိုက်ပြီး ဒုတိယအကြိမ်ကို ဘယ်အချိန်အတွင်းမှာ ထိုးရမလဲ သတ်မှတ်ထားတာရှိပါတယ်။ အမေရိကန်နိုင်ငံထုတ် mRNA ကာကွယ်ဆေးတွေအနေနဲ့တော့ Pfizer ၃ပတ် ခြား နဲ့ Moderna ၄ပတ် ခြား ထိုးဖို့ သတ်မှတ်ထားပြီး အခြေအနေအရ ၆ပတ် အထိ ခြားလို့ရတယ်လို့ ဆိုပါတယ်။ AstraZeneca (Covidshield) ဆေးကိုတော့ WHO အဆို အရ ၈ပတ် ကနေ ၁၂ပတ် အထိ ခြားပြီး ထိုးဖို့သတ်မှတ်ထားပါတယ်။ ပထမအကြိမ်နဲ့ ဒုတိယအကြိမ်ကြား အချိန် ၁၂ပတ် အထိ ဆွဲဆန့်ခြင်းဖြင့် ကာကွယ်ဆေး အကျိုးသက်ရောက်မှုကို ပိုကောင်းစေတယ်လို့ ဆိုပါတယ်။ သတ်မှတ်ထားတဲ့ အချိန်ထက်စောပြီး ဒါမှမဟုတ် နောက်ကျပြီးမှ ဒုတိယအကြိမ်ကာကွယ်ဆေးထိုးခဲ့ရတယ်ဆိုလျှင်တော့ ကာကွယ်ဆေးရဲ့ အကျိုးသက်ရောက်မှု ကျဆင်းနိုင်ချေရှိပါတယ်။ ဒါပေမဲ့ အဲ့လို အခြေအနေမှာ ပထမအကြိမ်ကစပြီး ပြန်ထိုးဖို့ အကြံပြုထားတာမျိုးတော့မရှိပါဘူး
နို့တိုက်မိခင်တွေ covid ကာက္ွယ်ဆေးထိုးလို့ရသလား,ထိုးလို့ရပါတယ်။ WHO ကလည်း နို့တိုက်မိခင်တွေ covid ကာကွယ်ဆေးထိုးနိုင်ကြောင်းနဲ့ ကာကွယ်ဆေးထိုးနေစဉ်နဲ့ အပြည့်အဝထိုးအပြီးမှာလည်း ကလေးကို နို့တိုက်မြဲဆက်တိုက်လို့ရကြောင်းပြောထားပါတယ်။ covid ကာကွယ်ဆေးတွေမှာ ရောဂါဖြစ်စေနိုင်အောင် အစွမ်းရှိတဲ့ ဗိုင်းရပ်စ်ပိုးကို အသုံးပြုထားခြင်းမရှိလို့ ကာကွယ်ဆေးထိုးထားတဲ့ မိခင်နို့ကိုစို့တဲ့ ကလေးကို အန္တရာယ် မဖြစ်စေနိုင်ပါဘူး။ ဒါ့အပြင် ကာကွယ်ဆေးကြောင့် ထွက်လာတဲ့ရောဂါကာကွယ်တဲ့ ပဋိဓာတ်ဟာ မိခင်နို့ကနေတဆင့် ကလေးဆီရောက်ပြီး အကျိုးရှိကောင်းရှိနိုင်ပါသေးတယ်
ကိုယ်ဝန်ဆောင်မိခင်တွေကော ကာကွယ်ဆေးထိုးလို့ရသလား,"ကာကွယ်ဆေးရဲ့ အလုပ်လုပ်ပုံတွေအပေါ်မူတည်ပြီး mRNA နည်းပညာအသုံးပြုတဲ့ ကာကွယ်ဆေး ဥပမာ- Pfizer, Moderna လိုဆေးမျိုးတွေနဲ့ Non-replicating viral vector အသုံးပြုတဲ့ ကာကွယ်ဆေး ဥပမာ- JNJ, AZ, Covidshield တွေဟာ ကိုယ်ဝန်ဆောင်မိခင်၊ သန္ဓေသားနဲ့ နို့တိုက်မိခင်တွေ အပေါ်မှာ အန္တရာယ်အထွေအထူး မရှိနိုင်ဘူးလို့ ကျွမ်းကျင်သူတွေက သုံးသပ်ကြပါတယ်။ ဒါပေမဲ့ ဒါကို သက်သေပြတဲ့ သုတေသနစစ်တမ်းခိုင်ခိုင်မာမာမရှိသေးပါဘူး။ China နဲ့ India က ထုတ်တဲ့ Inactivated ကာကွယ်ဆေးအချို့မှာပါတဲ့ ကိုယ်ခံအားလှုံ့ဆော်တဲ့ ပါဝင်ပစ္စည်းဟာလည်း ကိုယ်ဝန်ဆောင်မိခင်တွေအတွက် ဘေးကင်းပါတယ်လို့ သက်သေမပြနိုင်သေးပါဘူး။ WHO ကတော့ ကိုယ်ဝန်ဆောင်မိခင်တွေ ကာကွယ်ဆေးထိုးရန်နဲ့ပတ်သက်ပြီး ဖြစ်နိုင်တဲ့ ဘေးထွက်ဆိုးကျိုးနဲ့ ရောဂါကူးစက်နိုင်ချေကို ချင့်ချိန်ဖို့ အကြံပေးထားပါတယ်။ ဒါပေမဲ့ ကာကွယ်ဆေးမထိုးခင် ကိုယ်ဝန်ရှိ မရှိ စစ်ဆေးဖို့ မလိုသလို၊ ကာကွယ်ဆေးထိုးပြီ ကိုယ်ဝန်မရအောင် ရှောင်ဖို့လည်း မလိုဘူး လို့ ဆိုပါတယ်။"
ကလေးတွေမှာထိုးရင် အန္တရာယ်ရှိနိုင်လား,WHO data များအရ ကလေးများတွင် ရောဂါပြင်းထန်နှုန်းသည် လူကြီးများလောက်ရောဂါလက္ခဏာ မဆိုးတတ်ပါ။ ကာကွယ်ဆေးအမျိုးအစားပေါ်မူတည်၍ ကာကွယ်ဆေးရနိုင်လျှင် အသက် ၁၂ နှစ်နှင့်အထက် ကလေးများထိုးသင့်ပါသည်။ ၁၂ နှစ်အောက် ကလေးများတွင် ထိုးနှံသင့်သည် ဟူ၍ တိတိကျကျ ထုတ်ပြန်ထားခြင်း မရှိသေးပါ။ ထို့ကြောင့် နီးစပ်ရာ ဆရာဝန်နှင့် တိုင်ပင်သင့်ပါသည်။
ဆီးချိုရောဂါအခံရှိလျှင် covid ကာကွယ်ဆေးထိုးလို့ရသလား? ကာကွယ်ဆေးဟာ ဆီးချိုတက်စေတတ်လား? ဆီးချိုဆေးတွေနဲ့ ကာက္ွယ်ဆေးဓာတ်မတည့်တာမျိုးရှိသလား?,ဆီးချိုရောဂါအခံရှိခြင်းဟာ ပြင်းထန် covidရောဂါဖြစ်ဖို့ အန္တရာယ်ရှိစေတဲ့အထဲမှာ ပါပါတယ်။ ဒါကြောင့် ဆီးချိုရောဂါရှိသူတွေ covid ကာကွယ်ရေးဆေးထိုးဖို့ လိုအပ်ပါတယ် covid ကာကွယ်ဆေးဟာ အခြားဆေးတွေအပေါ်မှာ ဘယ်လိုသက်ရောက်မှုတွေရှိနိုင်လဲဆိုတဲ့ စစ်တမ်းမျိုးမရှိသေးပါဘူး။ ဒါပေမဲ့ insulin ထိုးဆေးအပါအဝင် အခြားသောဆီးချိုဆေးတွေဟာ covid ကာကွယ်ဆေးနဲ့ မတည့်တာမျိုး မရှိနိုင်ဘူးလို့ဆိုပါတယ်။ ကာကွယ်ဆေးထိုးပြီးတဲ့အခါ ခန္ဓာကိုယ်တွင်းကိုယ်ခံအား တုံ့ပြန်မှုဖြစ်စဉ်ကြောင့် သကြားဓာတ် တက်လာတာဖြစ်နိုင်ပါတယ်။ ကာကွယ်ဆေးထိုးပြီး ၄၈ နာရီအတွင်းသွေးတွင်းသကြားဓာတ်ကို ဆီးချိုဖောက်စက်နဲ့စစ်ဆေးပေးနိုင်လျှင်ကောင်းပါတယ်
ကိုယ်ခံအားချို့တဲ့နေတဲ့လူနာတွေ ကာကွယ်ဆေးထိုးလို့ရသလား? ဆောင်ရန်၊ ရှောင်ရန်တွေရှိသလား?,ထိုးလို့ရပါတယ်။ ဒီလိုလူနာတွေမှာ ကာကွယ်ဆေးရဲ့အကျိုးသက်ရောက်မှု ကာကွယ်နိုင်စွမ်းဟာ သာမန်လူတွေလောက်ရှိချင်မှရှိမယ်ဆိုပေမဲ့ အနည်းဆုံးတော့ရောဂါကူးစက်လာခဲ့ရင် ပြင်းထန်မှုနှုန်းနဲ့ ဆေးရုံတက်ရနိုင်ချေတွေကို လျှော့ချပေးနိုင်မှာဖြစ်ပါတယ်။ ကိုယ်ခံအားက အားနည်းနေတာဖြစ်လို့ ဒီလိုလူနာတွေမှာ ကာကွယ်ဆေးအပြည့်အဝထိုးပြီးသွားလျှင်တောင်မှ နှာခေါင်းစည်းတပ်ခြင်း၊ လက်ဆေးခြင်း အစရှိတဲ့ ရောဂါကာကွယ်ရေးညွှန်ကြားချက်တွေကို အပြည့်အဝ ဆက်လက်လိုက်နာဖို့ အထူးလိုအပ်ပါတယ်။ အတူနေမိသားစုဝင်တွေလည်း ကာကွယ်ဆေးထိုးဖို့လိုပါတယ်
HIV ရောဂါပိုးရှိတဲ့သူတွေမှာ covid vaccine ထိုးလို့ရလား,HIV ရှိတဲ့လူတွေဟာ ပုံမှန်လူတွေထက် ကိုယ်ခံအားနည်းပြီး covid ရောဂါကူးစက်နိုင်ခြေပိုများတဲ့အတွက် vaccine ထိုးသင့်တယ်လို့ recommend လုပ်ကြပါတယ်။ covid vaccine တွေထုတ်ပြီးသည့်အထဲတွင် live vaccine ဗိုင်းရပ်စ်ပိုး အရှင် ဖြင့် ထုတ်လုပ်သောကာကွယ်ဆေး မရှိသေးတဲ့အတွက် HIV လူနာတွေအတွက် vaccine က အန္တရာယ်ကင်းပါတယ်။ CD4 count ဘယ်လောက်မှာမဆို vaccine ထိုးလို့ရပါတယ်။ vaccine ကို တုံ့ပြန်မှုကတော့ ပုံမှန်လူတွေမှာထက် ပိုအားနည်းနိုင်ပါတယ်။ သို့သော် ရောဂါကာကွယ်နိုင်မှုအာနိသင်ကတော့ အနည်းနဲ့ အများ ရကြပါတယ်
လေးဘက်နာ အဆစ်အမြစ်ရောင်ရောဂါရှိပြီး ကိုယ်ခံအားထိန်းချုပ်ဆေးတွေ သောက်နေရတဲ့လူနာမှာကောcovid ကာကွယ်ဆေးထိုးလို့ရသလား,ကိုယ်ခံအားချို့တဲ့ တဲ့ လူနာတွေနည်းတူပါပဲ ဒီလိုလူနာမျိုးတွေမှာ ကာကွယ်ဆေးရဲ့ အကျိုးသက်ရောက်မှုဟာ သာမန်လူတွေမှာလောက် ရှိချင်မှရှိမှာပါ။ ကာကွယ်ဆေးအကျိုးသက်ရောက်မှု ရှိစေဖို့ သောက်နေတဲ့ ဆေး နဲ့ ကာကွယ်ဆေးထိုးရမဲ့ အချိန်ကို ချိန်ညှိပေးရတာမျိုးတွေရှိပါတယ်။ ဖြစ်နေတဲ့ ရောဂါနဲ့ သောက်လက်စဆေးတွေဟာ လူနာတစ်ယောက်နဲ့တစ်ယောက် မတူနိုင်တာကြောင့် ကာကွယ်ဆေးထိုးမယ်ဆိုလျှင်တော့ မိမိပြသနေတဲ့သမားတော်နဲ့ တိုင်ပင်ဖို့လိုပါမယ်
ကင်ဆာရောဂါရှိသူတွေ၊ ကင်ဆာဆေးသွင်းနေသူတွေ covid ကာကွယ်ဆေးထိုးလို့ရလား,ထိုးလို့ရပါတယ်။ ကင်ဆာရောဂါခံစားနေရသူတွေနဲ့့ ကင်ဆာဆေးသွင်းနေသူတွေဟာ ဦးစားပေးကာကွယ်ဆေးထိုးရမယ့် အထဲမှာတောင်ပါတယ်လို့ဆိုပါတယ်။ ဒါပေမဲ့ သွေးကင်ဆာအချို့မှာ ကင်ဆာဆေးသွင်းပြီး ပဋိဓာတ်ထုတ်ပေးမယ့် သွေးဖြူဥတွေ အဆင်သင့်ဖြစ်အောင်စောင့်ရတာတွေ ရိုးတွင်းခြင်ဆီလဲလှယ်ကုသထားတဲ့ လူနာတွေမှာ အချိန် ၃လ ခန့်စောင့်ပြီးမှ ကာကွယ်ဆေးထိုးရတာမျိုးတွေ ခွဲစိတ်ရမယ့် ကင်ဆာလူနာတွေမှာ ခွဲစိတ်ရမယ့်ရက်နဲ့ ကာကွယ်ဆေးထိုးမယ့်ရက် ချိန်ညှိဖို့လိုတာတွေ စသည်ဖြင့်ရှိနိုင်တာကြောင့် မိမိ ကင်ဆာရောဂါကို ကုသပေးနေသောအထူးကုသမားတော်နှင့် ကာကွယ်ဆေးမထိုးခင် တိုင်ပင်သင့်ပါတယ်
ရင်သားကင်ဆာဖြစ်ဖူးသူများ၊ ကုသပျောက်ကင်းဖူးသူတွေမှာ ကာကွယ်ဆေးမထိုးခင် ဘာတွေသတိထားစရာတွေရှိမလဲ,ကိုဗစ်ကာကွယ်ဆေးသည် ပြန်ရည်ကြိတ်ကြီးစေတတ်ပါတယ်။ ရင်သားကင်ဆာ ပြန်ဖြစ်သူများတွင်လည်း ပြန်ရည်ကြိတ်ကြီးခြင်းဖြစ်တတ်၍ ရင်သားကင်ဆာပြန်ဖြစ်ခြင်းကြောင့် ပြန်ရည်ကြိတ်ကြီးရတာလား ကာကွယ်ဆေးကြောင့် ပြန်ရည်ကြိတ်ကြီးရတာလား သဲသဲကွဲကွဲသိစေရန် ကာကွယ်ဆေးကို ရင်သားကင်ဆာဖြစ်ခဲ့သည့်ဘက်၏ ဆန့်ကျင်ဘက် လက်မောင်းတွင် ထိုးသင့်သည်။ မိမိမသေချာပါက မိမိကုသမှုခံယူနေသော ဆရာဝန်နှင့် တိုင်ပင်၍ လိုအပ်သော စစ်ဆေးမှုများ လုပ်သင့်သည်။
ကိုယ်တွင်းအင်္ဂါအစားထိုးကုသထားသူများ covid ကာကွယ်ဆေးထိုးလို့ရသလား,ကာကွယ်ဆေးမှာပါဝင်တဲ့ပစ္စည်းနဲ့ ဓာတ်မတည့်တာမျိုးမရှိဘူးဆိုရင် ထိုးလို့ရပါတယ်။ ကာကွယ်ဆေးရဲ့ အကျိုးသက်ရောက်မှုကတော့ အဲ့ဒီ့လူနာတွေမှာ သိပ်မခိုင်မာတော့တာဖြစ်နိုင်ပါတယ်။ ဘယ်အချိန်ထိုးရမလဲ အတိအကျတော့မရှိပေမဲ့ အစားထိုးကုသမှုအပြီး ၁လ ကနေ ၃လ အထိစောင့်ရပါတယ်။ အစားထိုးကုသမှုဟာ ပထမအကြိမ် ကာကွယ်ဆေးထိုးအပြီးမှာ ပြုလုပ်ထားတာဆိုရင်လည်း ဒုတိယအကြိမ်ကာကွယ်ဆေးကို အစားထိုးကုသမှု အပြီး ၁လ ကနေ ၃လ အထိစောင့်ရပါမယ်
နာတာရှည်ကျောက်ကပ်ရောဂါလူနာတွေမှာ covid 19 ကာကွယ်ဆေးထိုးလို့ရသလား,နာတာရှည် ကျောက်ကပ်ရောဂါရှိတဲ့လူနာတွေ ကျောက်ကပ်ပုံမှန်ဆေးနေရတဲ့လူနာတွေဟာ covid ရောဂါကူးစက်ခံခဲ့ရလျှင် ရောဂါပြင်းထန်နိုင်ချေများသလို သေနှုန်းလည်းများပါတယ်။ ဒါကြောင့် ဒီလူနာတွေမှာ ကာကွယ်ဆေးထိုးဖို့ လိုအပ်ပါတယ်။ ကာကွယ်ဆေးအကျိုးသက်ရောက်မှုကတော့ နာတာရှည်ကျောက်ကပ်ရောဂါလူနာတွေမှာ သာမန်လူထက် နည်းနိုင်ပါတယ်
G6PD သွေးရောဂါရှိတဲ့သူတွေမှာကောcovid 19 ကာကွယ်ဆေးထိုးလို့ရသလား,G6PD သွေးရောဂါရှိတဲ့လူနာတွေမှာ သွေးနီဥကွဲထွက်ခြင်းကို ဖြစ်စေတဲ့ အရာ oxidant stress တွေရှိပါတယ်။ အဲ့ဒီ့ထဲမှာ အချို့သောဆေးဝါးတွေ အချို့သောဓာတုပစ္စည်းတွေ အစားအစာတွေအပြင် ရောဂါပိုးဝင်၍ ဖျားနာခြင်းလည်းပါဝင်ပါတယ်။ ဒါကြောင့် ဒီလိုလူနာတွေမှာ ရောဂါကာကွယ်ခြင်းဟာ အရေးကြီးပါတယ်။ covid ကာကွယ်ဆေးမထိုးဖို့ တားမြစ်ထားတဲ့အထဲမှာ G6PD လူနာတွေမပါဝင်ပါဘူး။ ဒါပေမဲ့ ကာကွယ်ဆေးထိုးပေးမည့် ကျန်းမာရေးဌာန ဆရာဝန်ကို အသိပေးရန်နဲ့ ကာကွယ်ဆေးထိုးအပြီး သွေးနီဥကွဲထွက်ခြင်း လက္ခဏာရှိ မရှိစောင့်ကြည့်ဖို့ အကြံပေးချင်ပါတယ်
penicillin ဆေးမတည့်သူတွေမှာ covid 19 ကာကွယ်ဆေးထိုးလို့ရလား,"Covid 19 ကာကွယ်ဆေးတွေပါဝင်တဲ့ ပါဝင်ပစ္စည်းတစ်ခုခုနဲ့ ဓာတ်မတည့်တာမျိုးရှိရင် အဲ့ဒီ့ ပါဝင်ပစ္စည်းပါရှိတဲ့ကာကွယ်ဆေးအုပ်စုကို မထိုးဖို့ တားမြစ်ထားပါတယ်။ penicillin ဆေးမတည့်ရုံမျှဖြင့် Pfizer, Moderna, AstraZeneca (Covidshield) နဲ့ Janssen ကာကွယ်ဆေးတွေကို မထိုးဖို့ တားမြစ်ထားခြင်းမရှိပါဘူး။ တရုတ်နိုင်ငံထုတ်ကာကွယ်ဆေး sinopharm အနေနဲ့တော့ ဓာတ်မတည့်ခြင်းပြဿနာကိုလေ့လာနေဆဲဖြစ်ပြီး လက်ရှိမှာတော့ ကာကွယ်ဆေးရဲ့ ပါဝင်ပစ္စည်းတစ်ခုခုနဲ့ ဓာတ်မတည့်လျှင်မထိုးဖို့တားမြစ်ထားပါတယ်"
 ကာကွယ်ဆေးက ၂ ကြိမ်လုံးထိုးပြီးပါပြီ။ Second dose ကာကွယ်ဆေးထိုးပြီး ၁ လကြာမှ COVID positive ဖြစ်တာပါ။ အဲ့ဒါ COVID vaccine ထပ်ထိုးဖို့လိုသေးလား? , ကာကွယ်ဆေးကို အကြိမ်ပြည့်ထိုးထားသော်လည်း အနည်းစုသောလူတွေ မှာ ရောဂါဖြစ်နိုင်ပါတယ်။ ဒါကို “Vaccine breakthrough cases” လို့ခေါ်ပါတယ်။ မည်သည့် ကာကွယ်ဆေးမဆို ရောဂါကို (၁၀၀) ရာခိုင်နှုန်း မကာကွယ်နိုင်ပါဘူး။ ဘယ်ကာကွယ်ဆေးမဆို လူရဲ့ အသက်အရွယ်၊ ရောဂါအခံရှိ/မရှိ၊ ကိုယ်ခံအားစနစ် စတာတွေအပေါ်မူတည်ပြီး Breakthrough infection တွေရှိတတ်ပါတယ်။ ထို့အပြင် ဗိုင်းရပ်စ်ပိုး မျိုးကွဲများကြောင့်လည်း ရောဂါပိုးကူးစက်ခံရခြင်းများ ဖြစ်နိုင်ပါတယ်။ လေ့လာတွေ့ရှိချက်များအရ ကာကွယ်ဆေးအကြိမ်ပြည့်ထိုးခြင်းဖြင့် အောက်ပါအကျိုးကျေးဇူးများ ရရှိစေပါတယ်။ ကိုဗစ်-၁၉ ရောဂါကြောင့် ပြင်းထန်စွာနာမကျန်းဖြစ်ခြင်းနှင့် သေဆုံးခြင်းများ လျော့ကျ စေခြင်း၊ ကိုဗစ်-၁၉ ရောဂါကူးစက်ခြင်းနှင့် အခြားသူများကို ကူးစက်စေခြင်းများ လျော့ကျခြင်း၊ ကိုဗစ်-၁၉ မျိုးကွဲများမှ ကာကွယ်ပေးခြင်းတို့ ဖြစ်ပါတယ်။ ကာကွယ်ဆေးကို နောက်တစ်ကျော့ ထပ်မံထိုးရန် မလိုအပ်ပါ။ ကာကွယ်ဆေးအများစုမှာ ဗိုင်းရပ်စ်မျိုးကွဲများကို အတိုင်းအတာတစ်ခုထိ ကာကွယ်နိုင်သည်ဆိုသော်လည်း ၎င်းတို့ကြောင့် ကူးစက်ခံရခြင်းများ ဖြစ်နိုင်သဖြင့် ရောဂါကာကွယ်ရေးနည်းလမ်းများဖြစ်သည့် မက်စ်တပ်ခြင်း၊ လက်ကို မကြာခဏဆေးခြင်း၊ ခပ်ခွာခွာနေခြင်း၊ လူစုလူဝေးရှောင်ခြင်းတို့ကို ဆက်လက်လုပ်ဆောင်သွားရမှာ ဖြစ်ပါတယ်။ 
ခု sinopharmထိုးမယ့်ဟာသူ၂လုံးစလုံးပေါ့။ သူကdeltaမနိုင်ဘူး။ သိပ်မကြာဘူး။ နောက်တစ်လလောက်နေရင် deltaနိုင်တဲ့တခြားအမျိုးအစားထိုးရသလား။ ဘယ်လောက်ကြာမှ တခြားအမျိုးအစားထိုးသင့်ပါသလဲ။ ,Sinopharm ကာကွယ်ဆေး အပါအဝင် ယခုလက်ရှိ အသိအမှတ်ပြုထားသော ကာကွယ်ဆေးများကို ကိုဗစ်ဗိုင်းရပ်စ် မျိုးကွဲများအတွက် ကာကွယ်နိုင်ရန် ထိုးနှံသင့်ကြောင်း ကမ္ဘာ့ကျန်းမာရေးအဖွဲ့ကြီးက အကြံပြုထားပါတယ်။ သို့သော်  Sinopharmကာကွယ်ဆေးကို ၎င်းမျိုးကွဲများပေါ်၌ အာနိသင်ရှိမှု ပမာဏနှင့် ပတ်သက်၍  လေ့လာနေဆဲ ဖြစ်ကြောင်း ဆိုပါတယ်။ 
 ဆင်တုတ်ကွေးကြောင့် HCQs နဲ့ methylprednisolone 6mg ကို daily သောက်နေရပါတယ်။ ကို‌ဗစ်ကာကွယ်ဆေးထိုးမယ်ဆိုရင် အဲ့ဆေးတွေကို ခနရပ်ထားရမလား? ရပ်ရင်လဲ ဘယ်နရက်လောက်ထိရပ်ထားဖို့လိုမလဲ သိပါရစေ။ အဲ့ဆေးတွေက Immunosuppressants တွေအဖြစ် သိထားလို့ပါ။ ,ကိုယ်ခံအားလျော့နည်းစေသောဆေးများကြောင့် ကာကွယ်ဆေးပေါ်တွင် ခန္ဓာကိုယ်၏ တုံ့ပြန်မှု အားနည်းနေနိုင်သဖြင့် ကာကွယ်ဆေး၏အာနိသင်မှာ လျော့နည်းကောင်းလျော့နည်းနိုင်ပါတယ်။ အများအားဖြင့် ကိုယ်ခံအားနည်းနေသူများတွင် ကိုဗစ်ရောဂါဖြစ်ပွားပါက ပြင်းထန်စွာခံစားရနိုင်သဖြင့် ကိုဗစ်ကာကွယ်ဆေးထိုးဖို့ရန် အမေရိကန်နိုင်ငံ ရောဂါထိန်းချုပ်ရေးဌာနက အကြံပြုထားပါတယ်။ သို့ရာတွင် မူလရောဂါ၏ အခြေအနေ၊ ဖြစ်ပေါ်နိုင်သည့် အန္တရာယ်နှင့် ကာကွယ်ဆေးမထိုးခြင်းကြောင့် ကြုံရနိုင်သည့် အန္တရာယ်များကို ချိန်ဆနှိုင်းယှဉ်ပြီးမှသာ ကာကွယ်ဆေးထိုးသင့်မထိုးသင့်၊ ကိုယ်ခံအားလျော့နည်းစေသောဆေးများ ရပ်သင့်/မသင့် စဉ်းစားရမည် ဖြစ်သဖြင့် ကုသမှုပေးနေသော ဆရာဝန်နှင့် တိုင်ပင်ဆွေးနွေးရန်လိုပါတယ်။  ရောဂါကူးစက်မှုကို ရှောင်ရှားနိုင်ရန် ရောဂါကာကွယ်ရေးနည်းလမ်းများဖြစ်သည့် မက်စ်တပ်ခြင်း၊ လက်ကို မကြာခဏဆေးခြင်း၊ ခပ်ခွာခွာ ၆ ပေခြားနေထိုင်ခြင်း၊ လူစုလူဝေးရှောင်ခြင်းစသည်တို့ကို မဖြစ်မနေ လိုက်နာရမှာ ဖြစ်ပါတယ်။
ကာကွယ်ဆေး ထိုးပြီးပြီးချင်း ဘာတွေ ရှောင်ရလဲ ,ကာကွယ်ဆေးမထိုးမီတွင် ကောင်းစွာ အနားယူပြီး ကျန်းမာစွာ ရှိနေဖို့ လိုအပ်ပါတယ်။ (နေမကောင်းဖြစ်နေပါက ကာကွယ်ဆေးထိုးဖို့ မသင့်ပါ) ရောဂါအခံရှိလျှင်သော် လည်းကောင်း၊ စွဲသောက်နေသည့်ဆေး ရှိလျှင်သော် လည်းကောင်း ကျန်းမာရေးဝန်ထမ်းများကို ဦးစွာ အသိပေးပါ။ ကာကွယ်ဆေးမထိုးမီနှင့် ထိုးပြီးပြီးချင်းတွင် အာဟာရပြည့်ဝစေမည့် အစားအစာ၊ ဟင်းသီးဟင်းရွက်များနှင့် သစ်သီးများကို မျှတအောင် စားပါ။ အရက်သောက်ခြင်းကို ရှောင်ကြဥ်ရပါမည် (ရေဓာတ်ခန်းခြောက်စေသည့်အပြင် ပျို့အန်ခြင်းကို ပိုဆိုးစေသောကြောင့် ဖြစ်ပါတယ်) တစ်ခါမှ မစားဖူးသော အစားအစာကို စမ်း၍ စားကြည့်ခြင်း၊ တစ်ခါမှ မသုံးဖူးသော အလှကုန်ပစ္စည်းကို စမ်း၍ သုံးကြည့်ခြင်း ရှောင်ကြဥ်ရပါမည် (ဓာတ်မတည့်ခြင်းဖြစ်ပါက ထိုအရာများကြောင့်လား၊ ကာကွယ်ဆေး‌ကြောင့်လား ခွဲခြားရခက်သောကြောင့် ဖြစ်ပါတယ်) ကာကွယ်ဆေးထိုးပြီးချိန်တွင် ဆေးထိုးပေးသည့် ကျန်းမာရေးဌာန၌ မိနစ် ၃၀ မျှ ထိုင်နေပြီး စောင့်ကြည့်ခံရန် လိုအပ်ပါသည်။ (ကာကွယ်ဆေးနှင့် ဓာတ်မတည့်ခြင်းလက္ခဏာများဖြစ်သည့် သွေးပေါင်ချိန်ရုတ်တရက်ကျခြင်း၊ နှလုံးခုန်မြန်ခြင်း၊ အသက်ရှူကြပ်ခြင်း၊ ခန္ဓာကိုယ်အနှံ့ယားယံခြင်း၊ အနီကွက်ထခြင်း၊ မျက်နှာရောင်ကိုင်းခြင်းစသည်တို့ ပေါ်ပေါက်ပါက အရေးပေါ်ဆေးကုသမှုခံယူနိုင်ရန် ဖြစ်ပါတယ်) ကာကွယ်ဆေးထိုးသည့် နေရာကို မရောင်ကိုင်းစေရန်နှင့် နာကျင်မှုလျော့စေရန် ရေခဲအုံပေးနိုင်ပါသည်။ လိုအပ်ပါက တစ်ရက် နှစ်ရက်မျှ နေအိမ်တွင် ကောင်းစွာ အနားယူပါ။ အိပ်ရေးဝအောင် အိပ်ပါ။ ပြင်းထန်သော ကိုယ်ကာယလေ့ကျင့်ခန်းများ (ဥပမာ - ရေကူးခြင်း၊ စက်ဘီးစီးခြင်း၊ ပြေးခြင်း၊ အလေးမခြင်း၊ ဘောလုံးကစားခြင်း၊ ကြက်တောင်ရိုက်ခြင်း၊ ဘော်လီဘောပုတ်ခြင်းစသည်) နှင့် အားစိုက်ထုတ်ရသော အလုပ်များကို ကာကွယ်ဆေးထိုးပြီး ၇ ရက်အတွင်း ရှောင်ကြဥ်ပါ။
လက်ရှိ Warfarin သောက်နေရတဲ့ အသက် ၇၅ နှစ်အရွယ်မှာ လက်ရှိ ထိုးပေးနေတဲ့ ကာကွယ်ဆေးထိုးလို့မရဘူးလို့ ထိုးပေးနေတဲ့ ဆရာဝန်တွေက ပြောပါတယ်။ ဘယ်ဆေးကို ရွေးချယ်ထိုးရမလဲ။,သွေးမတိတ်သော ရောဂါ (သို့မဟုတ်) Warfarin၊ Aspirin၊ Clopidogrel ကဲ့သို့ သွေးကျဲဆေးများ သောက်နေရသူများတွင် ကိုဗစ်ကာကွယ်ဆေး မထိုးမီ မိမိရောဂါအကြောင်းကို ဆရာဝန်နှင့် သေချာတိုင်ပင်ဆွေးနွေးပြီးမှသာ ကာကွယ်ဆေး ထိုးရပါမည်။ ထိုသူတို့တွင် ကာကွယ်ဆေးထိုးပြီးနောက် ဆေးထိုးသည့်နေရာတွင် သွေးထွက်ခြင်း (သို့မဟုတ်) သွေးခြေဥခြင်းတို့ ဖြစ်နိုင်သဖြင့် တစ်ဦးချင်းစီ၏ လက်ရှိရောဂါအခြေအနေပေါ် မူတည်၍ ကာကွယ်ဆေးထိုးလို့ ရ/မရ ကွာခြားနိုင်ပါသည်။
ဟုတ်ကဲ့ပါ ဆာလဖာ ဆီဖလင်ဓာတ်မတည့်ပါဘူး၊ သွေးယိုစီးမှုလည်း ဖြစ်ဖူးပါတယ်။ ကာကွယ်ဆေး ထိုးသင့်/ မထိုးသင့် သိချင်ပါတယ်။,မိမိတွင် ဓာတ်မတည့်ခြင်း တစ်ခုခု ဖြစ်ဖူးခြင်း (သို့မဟုတ်) သွေးရောဂါတစ်ခုခုရှိခြင်းသည် ကာကွယ်ဆေးမထိုးသင့်ဘူးဟူ၍ ဆိုလိုခြင်း မဟုတ်သည်ကို သိရပါမည်။ သို့သော် ကာကွယ်ဆေးမထိုးခင်တော့ ထိုအရာများကို ကျန်းမာရေးဝန်ထမ်းများကို ဦးစွာ ပြောပြထားရန် လိုအပ်ပါသည်။ ကာကွယ်ဆေးထိုးထားပြီးလျှင်လည်း ဓာတ်မတည့်မှုဖြစ်ပေါ်ခြင်း ရှိ/မရှိ သေချာစောင့်ကြည့်ဖို့ လိုအပ်ပါသည်။
အိမ်ထောင်သည် ကလေးယူနေသူဖြစ်ပါတယ်။ ကာကွယ်ဆေးထိုးရင် နှစ်နှစ်လောက် ကလေးမရနိုင်ဘူး ဆိုတာ မှန်ပါသလား ,မမှန်ပါ။ လက်ရှိ ကိုဗစ်ကာကွယ်ဆေးများကြောင့် မျိုးပွားအင်္ဂါအဖွဲ့အစည်းကို မထိခိုက်နိုင်ပါ။ ကိုယ်ဝန်ဆောင်မိခင်များနှင့် နို့တိုက်မိခင်များတွင် ကိုဗစ်ကာကွယ်ဆေးမထိုးမီ မိမိထိုးမည့် ကိုဗစ်ကာကွယ်ဆေးအမျိုးအစားကို ထိုးလို့ ရ/ မရ ဆရာဝန်နှင့် ဦးစွာ တိုင်ပင်ဆွေးနွေးရပါမည်။
နှလုံးစက်ထည့်ထားတဲ့သူ၊ ပင်နစလင်ဆေးနဲ့ မတည့်သူက ကာကွယ်ဆေးထိုးလို့ရပါသလား,ရပါတယ်။ ဆေးမတည့်ခြင်းများ ရှိပါက ကာကွယ်ဆေးမထိုးမီ ဆေးထိုးပေးမည့် ကျန်းမာရေးဝန်ထမ်းများနှင့် တိုင်ပင်ဆွေးနွေးရပါမယ်။
WHO က တစ်ကမ္ဘာလုံးအတွက် အတည်ပြုပေးထားတဲ့ ကာကွယ်ဆေး ဘယ်နှမျိုးရှိလဲ? ဘာတွေလဲ?,"ကာကွယ်ဆေး ၆ မျိုးရှိတယ်။ Pfizer, Moderna, Johnson & Johnson, AstraZeneca (Covidshield in India), Sinovac, Sinopharm တို့ ဖြစ်ပါတယ်။ အခြားဆေးတွေကိုတော့ တစ်ကမ္ဘာလုံး အတွက် မဟုတ်ပေမယ့် နေရာဒေသအလိုက် ထောက်ခံချက်ပေးထားတာ ဖြစ်ပါတယ်"
PCR စစ်ဆေးမှု ဒါမှမဟုတ် Rapid test နဲ့ စစ်ဆေးမှုမှာ positive ပြနေတာဟာ ကာကွယ်ဆေးကြောင့်ဖြစ်နိုင်လား,မဖြစ်နိုင်ပါ။ အဆိုပါ စစ်ဆေးမှုတွေဟာ ရောဂါ ရှိ မရှိ ကိုသာ စစ်ဆေးပေးနိုင်တာပါ။ ကာကွယ်ဆေးထိုးလို့ ထွက်လာမယ့် antibody ကို စစ်မပေးနိုင်ပါဘူး
ကိုယ်ဝန်ဆောင် နဲ့ Covid vaccine အကြောင်း အသေးစိတ် သိချင်ပါတယ်။ WHO က ဘယ် vaccine ကို recommend လုပ်ပြီး မြန်မာ မှာ ဘယ်မှာ ထိုးလို့ရပါသလဲ။ ," ကိုယ်ဝန်ဆောင်မိခင်များသည် ကိုဗစ်ရောဂါဖြစ်ပွားပါက ရောဂါပြင်းထန်မှုဖြစ်ပေါ်နိုင်ခြင်းနှင့် ကိုယ်ဝန်နှင့်ဆက်စပ်သော နောက်ဆက်တွဲဆိုးကျိုးများ ခံစားရနိုင်ခြင်းတို့ကြောင့် ဦးစားပေးထိုးနှံသင့်ကြောင်း ပညာရှင်များက အကြံပြုထားပါတယ်။ သို့ရာတွင် ကာကွယ်ဆေးအများစု၌ ကိုယ်ဝန်ဆောင်များအတွက် စိတ်ချရသော သုတေသနအချက်အလက်များ မရရှိသေးသဖြင့် ကိုယ်ဝန်ဆောင်များကို ထိုးနှံရာတွင် ကာကွယ်ဆေးထိုးခြင်း၏ ကောင်းကျိုး၊ ဆိုးကျိုးများနှင့် ကိုဗစ်ကူးစက်ခြင်းရှိပါက ဖြစ်ပေါ်နိုင်သည့် ဆိုးကျိုးများကို နှိုင်းဆကာ ကျွမ်းကျင်သောကျန်းမာရေးဝန်ထမ်းများနှင့် တိုင်ပင်၍ ထိုးနှံရမှာ ဖြစ်ပါတယ် ။ ယခုအချိန်အထိ လူအများစုသုံးစွဲရန်အတွက် ကမ္ဘာ့ကျန်းမာရေးအဖွဲ့ကြီးက အသိအမှတ်ပြုထားသောကာကွယ်ဆေးများမှာ ဗြိတိန်နှင့်အိန္ဒိယနိုင်ငံတို့မှ ထုတ်လုပ်သော Covishield, ဗြိတိန်မှထုတ်လုပ်သော AstraZeneca, အမေရိကန်နိုင်ငံမှ ထုတ်လုပ်သော Pfizer/Bion Tech, Moderna, Janssen, တရုတ်နိုင်ငံမှ ထုတ်လုပ်သော Sinopharm (Beijing Institute of Biological Products Co-Ltd), Sinovac တို့ဖြစ်ပါတယ်။ ၎င်းတို့ထဲမှ AstraZeneca/Covishield နှင့် Janssen တို့၌  သွေးခဲခြင်းဆိုင်ရာ အနည်းငယ်သော ဘေးထွက်ဆိုးကျိုးများရှိကြောင်း ဆိုပါတယ်။ Sinopharm နှင့် Sinovac တို့၌ ကိုယ်ဝန်ဆောင်များပေါ်တွင် သုတေသနပြုလုပ်ထားသည့် ကာကွယ်ဆေး၏ အာနိသင်များနှင့် ဘေးထွက်ဆိုးကျိုးများနှင့် ပတ်သက်သည့် အချက်အလက်များ မပြည့်စုံသေးသဖြင့် ကောင်းကျိုး၊ ဆိုးကျိုးများကို နှိုင်းဆကာ ကျွမ်းကျင်သောကျန်းမာရေးဝန်ထမ်းများနှင့် တိုင်ပင်၍ ထိုးနှံကြရမှာ ဖြစ်တယ်လို့ ဆိုပါတယ်။  AstraZeneca/Covishield တွင်လည်း ကိုယ်ဝန်ဆောင်ဆိုင်ရာ ကာကွယ်ဆေး၏ ဘေးထွက်ဆိုးကျိုးများနှင့် ပတ်သက်သည့် အချက်အလက်များ မပြည့်စုံသေးသဖြင့် ရောဂါကူးစက်မှု အန္တရာယ်များသည့် ကိုယ်ဝန်ဆောင်များ (ဥပမာ-ကျန်းမာရေးဝန်ထမ်းများ)၊ ရောဂါကူးစက်ပါက ပြင်းထန်နိုင်သည့် အခြားရောဂါရှိသူများ၌သာ ဆေးမထိုးမီ ဆရာဝန်နှင့် တိုင်ပင်ဆွေးနွေး၍ ထိုးနှံသင့်ကြောင်း ဆိုပါတယ်။  Pfizer/Bion Tech, Moderna ဆေးတို့အတွက်မူ ယခုအခါ ကိုယ်ဝန်ဆောင်နှင့် ပတ်သက်သည့် အချက်အလက်များ ပိုမိုစုဆောင်းလာနိုင်ပြီး ကြီးမားသောဘေးထွက်ဆိုးကျိုးများ မတွေ့ရှိရကြောင်း သိရပါတယ်။"
covid ကာကွယ်ဆေးကြောင့် covid ရောဂါဖြစ်နိုင်ပါသလား,လက်ရှိအသုံးပြုခွင့်ရထားတဲ့ covid ကာကွယ်ဆေးတွေဟာ ရောဂါဖြစ်စေနိုင်လောက်အောင် အစွမ်းရှိတဲ့ ရောဂါပိုးအသုံးပြုထားတာမရှိပါဘူး။ ဒါကြောင့် ကာကွယ်ဆေးကြောင့် ရောဂါလုံးဝမဖြစ်နိုင်ပါဘူး
ကာကွယ်ဆေးထိုးပြီးရင် mask မတပ်ဘဲနေလို့ရပြီလား,ကာကွယ်ဆေးထိုးပြီး ရောဂါပိုးကို ကာကွယ်နိုင်တဲ့ ပဋိဓာတ်ထွက်လာဖို့ ၂ပတ်ခန့် အချိန်စောင့်ရပါတယ်။ ဒီအချိန်အတွင်းမှာ ကူးစက်ခံရနိုင်ပါတယ်။ ကာကွယ်ဆေးအပြည့်အဝထိုးပြီး အချိန်လည်းစောင့်ပြီးတာတောင်မှ ကာကွယ်ဆေးရဲ့ ရောဂါကာကွယ်နိုင်စွမ်းဟာ ၁၀၀ ရာခိုင်နှုန်း အပြည့် မဟုတ်တာကြောင့် ကူးစက်နိုင်ချေ အနည်းငယ် ရှိနေနိုင်ပါသေးတယ်။ ဒါကြောင့် mask တပ်ခြင်း၊ လက်ဆေးခြင်း အစရှိတဲ့ ရောဂါကာကွယ်ရေး စည်းကမ်းများကို ကာကွယ်ဆေးထိုးပြီးလည်း ဆက်လုပ်ဖို့ လိုပါတယ်
ရာသီတုပ်ကွေး ကာကွယ်ဆေးဟာ covid ရောဂါကိုကာကွယ်ပေးနိုင်ပါသလား,မကာကွယ်ပေးနိုင်ပါ။ covid ကာကွယ်ဆေးမဟုတ်တဲ့ အခြားမည်သည့်ကာကွယ်ဆေးကမှ covid ရောဂါကို ကာကွယ်ပေးတယ်လို့ မတွေ့ရှိရသေးပါ
ကာကွယ်ဆေးထိုးပြီး အချိန်ဘယ်လောက်ကြာအောင် ရောဂါကာကွယ်ပေးနိုင်သလဲ,သုတေသန စစ်တမ်းတွေ ပြုလုပ်နေဆဲပဲ ရှိပါသေးတယ်။ အဖြေ အတိအကျ ထွက်မလာသေးပါဘူး
ကာကွယ်ဆေးထိုးပြီး ဘယ်အစားအသောက်တွေ ရှောင်ဖို့ လိုသလဲ,ရှောင်ဖို့ မလိုပါ။ ပုံမှန်အတိုင်း စားလို့ရပါတယ်
ကာကွယ်ဆေးထိုးပြီး ဖျားနာကိုယ်လက်ကိုက်ခဲ စတဲ့ လက္ခဏာတွေပေါ်မှ ဆေးအောင်တယ်ဆိုတာ ဟုတ်ပါသလား,ကာကွယ်ဆေးထိုးတာဟာ ခန္ဓာကိုယ်ရဲ့ ကိုယ်ခံအားကို လှုံ့ဆော်ပါတယ်။ ဒါကြောင့် ဖျားတာ၊ ချမ်းတုန်တာ၊ ကိုယ်လက်ကိုက်ခဲတာမျိုးတွေ ဖြစ်ပေါ်တတ်ပါတယ်။ ကာကွယ်ဆေးထိုးသူတိုင်းမှာ မဖြစ်ပါဘူး။ ဒီလက္ခဏာတွေ ပေါ် မပေါ်ဟာ ကာကွယ်ဆေး အကျိုးသက်ရောက်မှုရှိတာနဲ့ မဆိုင်ပါဘူး။ ကာကွယ်ဆေးရဲ့ ဘေးထွက်ဆိုးကျိုးတစ်ခုသာ ဖြစ်ပါတယ်
ကာကွယ်ဆေးထိုးပြီး ရေချိုးလို့ရသလား,ချိုးချင်ရင် ချိုးလို့ရပါတယ်။ ပြဿနာ အထွေအထူးမရှိပါဘူး။ ကာကွယ်ဆေးထိုးအပြီးမှာ ချမ်းတုန်ပြီးဖျားတာ ကိုယ်လက်ကိုက်ခဲတာ နုန်းတာ ဆေးထိုးထားတဲ့နေရာက ယောင်ရမ်းနာကျင်တာတွေ ရှိတတ်တာကြောင့် ကာကွယ်ဆေးထိုးတဲ့ရက်မှာ အနားယူဖို့တော့လိုပါတယ်
ကိုဗစ်ပိုးက အရာဝတ္ထုတွေနဲ့ Clothes တို့အပေါ် အချိန်ဘယ်လောက်ထိ ကြာကြာရှိနေတတ်လဲ ဆရာ? ကိုဗစ်က ပိုက်ဆံပေါ်မှာ ဘယ်နှရက်နေလဲ?,ကိုဗစ်သည် အရာဝတ္ထုများပေါ်တွင် သာမန်အားဖြင့် အခန်းအပူချိန်တွင် ၂ -၃ ရက်ထိ ရှိနေတတ်ပါသည်။ အဝတ်အထည်များပေါ်တွင် ကြာချိန်အတိအကျ မသိရသေးသော်လည်း ပျော့သောမျက်နှာပြင် (ဥပမာ - အဝတ်အထည်များ) ပေါ်တွင် မာကြောသော မျက်နှာပြင်လောက် အချိန်ကြာကြာမနေနိုင်ပါ။ စက္ကူစာရွက်များပေါ်တွင် ကိုရိုနာဗိုင်းရပ်စ် အမျိုးအစားပေါ်မူတည်၍ မိနစ်ပိုင်းမှ ၅ ရက်အထိ ကြာချိန် ကွဲပြားသည်။ တိကျသော သက်သေအထောက်အထားများ မရှိသေးသော်လည်း ကိုဗစ်ပိုးသည် ပိုက်ဆံပေါ်တွင် စက္ကူပေါ်ထက် ပိုကြာစွာ ရှိနေနိုင်သည်ဟု ကြိုတင်စမ်းသပ်မှုများအရ သိရှိရသည်။ ကိုဗစ်ရောဂါပိုးသည် ရောဂါပိုးရှိသူမှတစ်ဆင့် နှာချေ၊ ချောင်းဆိုးသည့်အခါ ထွက်လာသော အမှုန်အမွှားများကို ရှူရှိုက်မိခြင်းမှ အဓိကကူးစက်ပါသည်။ ပိုက်ဆံ၊ သားငါးပစ္စည်းများ၊ ပြင်ပမှ ဝယ်ယူလာသော ပစ္စည်းများတွင် ကိုဗစ်ပိုးအပြင် အခြားသော ရောဂါပိုးများ ကပ်ငြိနေနိုင်သည်မှာ မှန်သော်လည်း လူကို ကူးစက်နိုင်စွမ်း အလွန်နည်းပါသည်။ အကြောင်းမှာ ကိုဗစ်ရောဂါပိုးသည် သက်ရှိသတ္တဝါ (လူ/တိရစ္ဆာန်) ခန္ဓာကိုယ်ထဲတွင်သာ အသက်ရှင်သန် ပွားများနိုင်ပြီး သက်မဲ့အရာဝတ္ထုများတွင် ပွားများဖို့ မဖြစ်နိုင်ပါ။ ယခုအချိန်အထိ ထိုပစ္စည်းများမှတစ်ဆင့် ကိုဗစ်ရောဂါကူးစက်သည်ဟူသော အထောက်အထား မရှိသေးပါ။ ထို့ကြောင့် ထိုပစ္စည်းများ (ထုတ်ပိုးထားသည့် ကျွတ်ကျွတ်အိတ်များအပါအဝင်) ကို အရက်ပြန်ဖျန်းခြင်း၊ အခြားပိုးသတ်ဆေးဖျန်းခြင်း၊ နေလှန်းခြင်း သီးခြား ပြုလုပ်ရန် မလိုအပ်ပါ။ သားငါးအပါအဝင် ဟင်းသီးဟင်းရွက်များကိုလည်း ပုံမှန်အတိုင်း ဆေးကြောသန့်စင်နိုင်ပါသည်။
Herd immunity ရဖို့နဲ့ Antibodies Ig G က ဘယ်အချိန်မှာ လုံလုံလောက်လောက် ပေါ်နိုင်မလဲ သိချင်ပါတယ်။,"ကူးစက်ရောဂါများသည် herd immunity ကို ရောဂါဖြစ်ပွားပြီး ပြန်လည်ကျန်းမာလာခြင်းမှ လည်းကောင်း၊ ရောဂါကာကွယ်ဆေး (vaccines) ထိုးနှံခြင်းမှ သော်လည်းကောင်း ရရှိနိုင်ပါသည်။ သို့သော် herd immunity ကို ကာကွယ်ဆေးထိုးနှံခြင်းဖြင့် ရရှိခြင်းသည် အကောင်းဆုံးဖြစ်သည်။ ထို့ကြောင့် herd immunity  ရရန် ကြာချိန်သည်။ ကိုဗစ်ကာကွယ်ဆေးထိုးနှံမှုလုပ်ငန်းစဉ် အောင်မြင်မှု၊ လူထု၏ ပါဝင်လုပ်ဆောင်မှုအပြင် အသစ်ထွက်ပေါ်လာသော ကိုဗစ်မျိုးကွဲများ၏ အတားအဆီးများပေါ်မူတည်၍ ကွဲပြားနိုင်ပါသည်။ ထို့အပြင် ကိုဗစ်သည်ကူးစက်မြန်သော ရောဂါဖြစ်သည့်အတွက် လူဦးရေ၏ ၇၀ - ၉၅% ကို ကာကွယ်ဆေးလွှမ်းခြုံနိုင်မှသာလျှင် herd immunity ရရှိနိုင်မည်ဟု ပညာရှင်များက ခန့်မှန်းကြသည်။ Ig G, Ig M နှင့် Ig A သည် ရောဂါဖြစ်ပြီး ၁ - ၃ ပတ်တွင် ပေါ်လာတတ်ပြီး Ig G သည် မည်မျှကြာကြာရှိနေတတ်သည်ကို အတိအကျမသိရသေးသော်လည်း လအနည်းအငယ်ကြာနိင်သည်ဟု တွေ့ရှိရသည်။ ရောဂါပြင်းထန်သူများတွင်ပို၍ကြာနိုင်သည်။"
ကိုဗစ်က ဒုတိယလှိုင်းမှာ အနံ့ပျောက်ပြီး၊ ပိုးတွေ့ပြီးသား သူတွေက ထပ်ဖြစ်နိုင်ခြေရှိလား၊ ပိုစိုးရိမ်ရလား  သိချင်ပါတယ်,လေ့လာချက်များအရ ကိုဗစ်ဖြစ်ပြီး ပြန်လည်ကျန်းမာလာသူတစ်ယောက်တွင် ကိုယ်ခန္ဓာမှ ထုတ်သော ပဋိဇီဝပစ္စည်း (antibody) ကြောင့် အနည်းဆုံး ၃ - ၆ လအထိ နောက်တစ်ကြိမ် ကိုဗစ်ပြန်မဖြစ်အောင် ရောဂါကာကွယ်နိုင်စွမ်း ရှိသည်ဟု သိရပါသည်။ (ကိုဗစ်ဖြစ်ပြီးသူသည်လည်း mask တပ်၊ လက်ဆေး၊ ခပ်ခွာခွာနေရပါမည်၊ မိမိတွင် ရောဂါကာကွယ်နိုင်စွမ်းရှိသည်ဟူ၍ ပေါ့ဆ၍ မရပါ) ကိုဗစ်ဖြစ်ပြီးသူမှာ နောက်တစ်ကြိမ် ကိုဗစ်ထပ်ဖြစ်တာ ယခုအချိန်အထိ အတွေ့ရနည်းသော်လည်း ကိုဗစ်ရောဂါပိုးမျိုးစိတ်ကွဲများစွာ ပေါ်ပေါက်လာနေသောကြောင့် မတူသော ကိုဗစ်ပိုးမျိုးစိတ် ကူးစက်ခံရပါက နောက်တစ်ကြိမ် ကိုဗစ်ထပ်ဖြစ်နိုင်ပါသေးသည်။ လက်ရှိအချိန်ထိ သုတေသနများပြုကာ လေ့လာနေကြဆဲ ဖြစ်ပါသည်။ ဒုတိယအကြိမ် ကိုဗစ်ထပ်မံကူးစက်ခံရသော လူနာများကိုလည်း ကမ္ဘာ့ဒေသများ (ဟောင်ကောင်၊ အမေရိကန်၊ နယ်သာလန်၊ ဘယ်လ်ဂျီယံ) တွင် တွေ့ရှိကြောင်း မှတ်တမ်းများအရ သိရပါသည်။ ဒုတိယအကြိမ် ကိုဗစ်ထပ်မံကူးစက်ခံရချိန်တွင် ရောဂါဆိုး/မဆိုးမှာ ထိုအချိန်တွင် ရှိသော ကိုယ်ခံအားနှင့် ပဋိဇီဝပစ္စည်း ပမာဏ (antibody level) ပေါ်တွင် မူတည်ပါသည်။
ကိုဗစ်ဖြစ်ရင် ရေချိုးလို့ရလား,ရေချိုးခြင်း၊ မချိုးခြင်းနှင့် ကိုဗစ်ရောဂါ မည်သို့မျှ ဆက်စပ်မှု မရှိပါ။ ရေချိုးသန့်စင်ခြင်းသည် တစ်ကိုယ်ရည်သန့်ရှင်းမှု ပြုခြင်းပင် ဖြစ်ရာ တစ်ကိုယ်ရည်သန့်ရှင်းမှုရှိမှ ကျန်းမာပါမည်။ ဖျားနာသည့်အချိန်တွင် ဖြစ်နိုင်လျှင် ရေခပ်မြန်မြန်လောင်း၍ ချိုးကာ ကိုယ်ကို ခြောက်အောင် သုတ်ခြင်းသည် အဖျားကျဖို့ရာ အထောက်အကူဖြစ်စေသလို လူနာကိုလည်း လန်းလန်းဆန်းဆန်း ရှိစေပါသည်။ လူနာမှာ ထိုသို့ လောင်းချိုးနိုင်သော အနေအထားမရှိပါက ကိုယ်ခန္ဓာအပူချိန် အဓိကရှိသည့် နေရာများဖြစ်သော လည်ပင်းကြား၊ ချိုင်းကြား၊ ပေါင်ကြားတို့ကို အဓိကထား၍ ရေပတ်တိုက်ကာ သန့်စင်ပေးခြင်းဖြင့် အဖျားကျစေပါသည်။ (ရေပတ်တိုက် ပြုစုသူသည် surgical mask တပ်ဆင်ထားရန်နှင့် ပြုစုပေးပြီးလျှင် လက် သေချာဆေးကြောရန် မမေ့ပါနှင့်)
Positive ဖြစ်နေတဲ့လူကနေ တိလေးတွေကိုကူးစက်နိုင်ပါသလား။ ကူးစက်ခံရရင် တိလေးတွေသေဆုံးတဲ့အထိပြင်းထန်ပါသလား။,ကိုဗစ်သည် လင်းနို့ကဲ့သို့သော တိရစ္ဆာန်မှ စဖြစ်သည် ဖြစ်သော်လည်း လေ့လာတွေ့ရှိချက် အချို့အရ တိရစ္ဆာန်မှ လူသို့ ကူးနိုင်နှုန်းဟာ အလွန်နည်းပြီး တိကျသော သက်သေများ မရှိသေးပါ။ လူမှတစ်ဆင့်တိရစ္ဆာန်သို့ အချို့အခြေအနေများတွင်ကူးစက်နိုင်ပါသည်။ ဥပမာ - ကိုဗစ်ပိုးရှိသူမှ တိရစ္ဆာန်များနှင့် အနီးကပ် ထိတွေ့သည့်အခါ ကူးစက်နိုင်ပါသည်။ ထို့ကြောင့် ရောဂါရှိသူများသည် တိရစ္ဆာန်များနှင့် ထိတွေ့ခြင်းမှရှောင်ကြဥ်ရန် CDC (Center for disease control and prevention) မှ အကြံပြုထားပါသည်။
ဖျားနာပြီး ပြန်နေကောင်းလာပြီးသူ တစ်ယောက်ဟာ Vitamin C Vitamin D3 နဲ့ Zinc တို့ကို ဘယ်လောက်ထိ သောက်သုံးသင့်ပါသလဲ... အဲ့ဆေးတွေကနေ side effects  ဘယ်လောက်ထိရနိုင်ပါလဲ,"အားဆေးများဖြစ်သော Multivitamin၊ Vitamin C အစရှိသော ဆေးများသည် ဖြည့်စွက်ဓာတ်စာသဘောသာ ဖြစ်ပါသည်။
ပုံမှန်အားဖြင့် အစာအာဟာရဓာတ်စုံလင်မျှတစွာ စားနိုင်သူတစ်ယောက်အဖို့ အားဆေးမလိုအပ်ပါ။ သက်ကြီးရွယ်အိုများ၊ ကိုယ်ဝန်ဆောင်မိခင်များ၊ အာဟာရဓာတ်ချို့တဲ့သူများ၊ ရောဂါကြောင့် အူလမ်းကြောင်းမှ အာဟာရဓာတ် ကောင်းစွာ မစုပ်ယူနိုင်သူများသာ အားဆေးလိုအပ်ပါသည်။ အားဆေးတံဆိပ်အများအပြားရှိသည့်အတွက် တိတိပပတော့ မညွှန်းဆိုနိုင်ပါ။ သောက်သည့်တံဆိပ်အလိုက် ဆေးအကြိမ်အရေအတွက် ကွာနိုင်ပါသည်၊ မသောက်မီ ဆေးအကြောင်း နားလည်တတ်ကျွမ်းသူ ဆရာဝန်များနှင့် တိုင်ပင်ပါ။ အလွန်အကျွံမသုံးစွဲရန် သတိပြုပါ။ (ဥပမာ - လူကြီးတစ်ယောက်အတွက် Vitamin C 500 mg ပါသော ဆေးပြားဆိုလျှင် တစ်နေ့ တစ်ကြိမ်၊ 100 mg သာ ပါသော ဆေးပြားဆိုလျှင် တစ်နေ့ နှစ်ကြိမ်သောက်လျှင် လုံလောက်ပါသည်) (မှတ်ချက်။ လူကြီးတစ်ယောက်အတွက် နေ့စဥ် Vitamin C လိုအပ်ချက်မှာ 65-90 mg မျှသာ ဖြစ်ပါသည်) ဖြည့်စွက်သောက်သင့်သည့် ပမာဏထက် ပို၍ နေ့စဉ်ရက်ဆက် စွဲသောက်ပါက ပျို့ခြင်း၊အန်ခြင်း၊အစားသောက်ပျက်ခြင်း၊နုံးချိခြင်း၊အားနည်းခြင်း၊ဗိုက်နာခြင်း၊ဝမ်းချုပ်ခြင်း၊ဝမ်းလျှောခြင်း မှ စ၍ အရိုးကျန်းမာရေးထိခိုက်ခြင်း၊ကျောက်ကပ်ပျက်ခြင်း တို့အထိ ဖြစ်နိုင်ပါသည်။ ကိုဗစ်ရောဂါကူးစက်ခံရသည့်တိုင် ကိုယ်ခံအားကောင်းမွန်သူသည် ရောဂါလက္ခဏာများ ပြင်းထန်စွာ ခံစားရသည့်အဆင့်သို့ ရောက်နိုင်ခြေနည်းပါးပြီး ပြန်လည်ကောင်းမွန်ရန် အခွင့်အရေးများပါသည်။ ကိုယ်ခံအားကောင်းစေရန် အိပ်ရေးဝဝအိပ်ပါ၊ အသား၊ငါး၊အသီးအရွက်တို့ကို အာဟာရဓာတ် စုံလင်မျှတအောင် စားပါ၊ ရေများများသောက်ပါ၊ ကိုယ်လက်လှုပ်ရှားမှု ပုံမှန်ပြုလုပ်ပါ၊ စိတ်ဖိစီးမှု တတ်နိုင်သမျှ လျှော့ချပါ။"
ဘီပိုးရှိတဲ့ covidလူနာတွေက ဘာဆေးသောက်ရမလဲ ဘီပိုးဆေးဆက်သောက်သင့်ပါသလား။,အသည်းရောင်အသားဝါ ဘီပိုးကြောင့်ဖြစ်သော အသည်းရောဂါအတွက် သက်ဆိုင်ရာဆရာဝန်က ဆေးသောက်တာရပ်ဖို့မပြောမချင်း ဆေးဆက်သောက်ရပါမယ်။
ကိုဗစ်ဖြစ်ပြီးတဲ့သူတွေက ထပ်မံကူးစက်ခံရပြီး ကိုဗစ်ပြန်ဖြစ်နိုင်လား,ကိုဗစ်ဖြစ်ပြီးပြန်လည်ကောင်းမွန်လာသူများသည် နောက်ထပ် ထပ်မံကူးစက်ခံရနိုင်ခြေ နည်းသော်လည်း ပြန်လည်ကူးစက်ခံရသည့်ဖြစ်စဥ် အနည်းငယ်ရှိပါသည်။ ထို့ကြောင့် ပြန်လည်ကောင်းမွန်လာသူများသည် mask တပ်ခြင်း၊ လက်ဆေးခြင်း၊ ၆ပေခွာနေခြင်း၊ လက်ဖြင့် မျက်စိ နှာခေါင်း ပါးစပ်တို့ကို မထိခြင်း စသည်တို့ကိုဆက်လက်လုပ်ဆောင်ရပါမည်။
“For Delta Variant  ----------------- Sinopharm ထိုးထားပြီးသူတွေ တခြားကာကွယ်ဆေး ထပ်ထိုးချင်တယ်လို့ လာပြောကြတာတွေလဲ ရှိပါတယ်။ အဲလိုထိုးလို့ရပါသလားဆို ရတာက ရပါတယ်။ UAE မှာ Sinopharm ၂ ကြိမ် ထိုးပြီးသူတွေကို နောက် ၆ လနေရင် Pfizer ၁ လုံးထိုးဖို့ အကြံပြုထားတာ ရှိပါတယ်။ Sinopharm က Delta Variant ကို ကာကွယ်န်ိုင်စွမ်းနည်းပါးလို့ ဖြစ်ပါတယ်။ Pfizer ကတော့ ၂ ကြိမ်လုံးထိုးပြီးရင် Delta ကို ၈၈% ကာကွယ်ပေးနိုင်ပါတယ်။ ကမ္ဘာပေါ်မှာ Delta ကို ကာကွယ်ပေးနိုင်မှု အမြင့်ဆုံးဆေးပါ။ လက်ရှိမြန်မာပြည်က ပြည်သူတွေရဲ့ တန်ဖိုးရှိအသက်တွေ ထပ်မံမဆုံးရှုံးစေချင်တဲ့အတွက် ဒီနည်းက လက်ရှိမှာ အဆင်ပြေမယ်လို့ မြင်မိပါတယ်။” ဒီဟာလေးရေးထားတာလေးတွေ့လိုပါ သူပြောထားသလို ထိုးလို့ရလား သိချင်ပါတယ်။,Sinopharm ကာကွယ်ဆေး အပါအဝင် ယခုလက်ရှိ အသိအမှတ်ပြုထားသော ကာကွယ်ဆေးများကို ကိုဗစ်ဗိုင်းရပ်စ် မျိုးကွဲများအတွက် ရောဂါပြင်းထန်ခြင်းနှင့် သေဆုံးခြင်းတို့မှ ကာကွယ်နိုင်ရန် ထိုးနှံသင့်ကြောင်း ကမ္ဘာ့ကျန်းမာရေးအဖွဲ့ကြီးက အကြံပြုထားပါတယ်။ သို့သော်  Sinopharmကာကွယ်ဆေး၏ ၎င်းမျိုးကွဲများပေါ်၌ အာနိသင်ရှိမှု ပမာဏနှင့် ပတ်သက်၍  လေ့လာနေဆဲ ဖြစ်ကြောင်း ဆိုပါတယ်။ ထို့ပြင် တတိယအကြိမ် ကာကွယ်ဆေး အားဖြည့်ထိုးနှံခြင်းနှင့် ပတ်သက်၍ နိုင်ငံများအလိုက် ကာကွယ်ဆေးဆိုင်ရာ မူဝါဒများမှာ အမျိုးမျိုးဖြစ်နိုင်သော်လည်း ကာကွယ်ဆေးမရရှိသေးသည့် ဆင်းရဲသည့်နိုင်ငံများရှိ လူများအား ကာကွယ်ဆေး ဦးစားပေး ထိုးပေးနိုင်ရန်အတွက် တတိယအကြိမ်ကာကွယ်ဆေးထိုးနှံမှုများအား မဆောင်ရွက်သင့်သေးကြောင်း ကမ္ဘာ့ကျန်းမာရေးအဖွဲ့ကြီးက မေတ္တာရပ်ခံ အကြံပြုထားပါတယ်။ 
ကိုဗစ်ကာကွယ်ဆေးက ကျောက်ကပ် nephortic syndromeဖြစ်လို့ medixonနဲ့ atocorသောက်နေသူက ထိုးလို့ရပါသလား။ ဘယ်ကာကွယ်ဆေးတွေကရပြီး ဘယ်ဟာတွေက မရပါသလဲ,ရပါတယ်။ သို့ရာတွင် မူလရောဂါ၏ အခြေအနေ၊ ဖြစ်ပေါ်နိုင်သည့် အန္တရာယ်နှင့် ကာကွယ်ဆေးမထိုးခြင်းကြောင့် ကြုံရနိုင်သည့် အန္တရာယ်များကို ချိန်ဆနှိုင်းယှဉ်ပြီးမှသာ ကာကွယ်ဆေးထိုးသင့်မထိုးသင့်၊ ကိုယ်ခံအားလျော့နည်းစေသောဆေးများ ရပ်သင့်/မသင့် စဉ်းစားရမည် ဖြစ်သဖြင့် ကုသမှုပေးနေသော ဆရာဝန်နှင့် တိုင်ပင်ဆွေးနွေးရန်လိုပါတယ်။ ကိုယ်ခံအားလျော့နည်းစေသောဆေးများကြောင့် ကာကွယ်ဆေးပေါ်တွင် ခန္ဓာကိုယ်၏ တုံ့ပြန်မှု အားနည်းနေနိုင်သဖြင့် ကာကွယ်ဆေး၏အာနိသင်မှာ လျော့နည်းကောင်းလျော့နည်းနိုင်ပါတယ်။ ထို့ကြောင့် ကာကွယ်ဆေးထိုးပြီးပါကလည်း ရောဂါကူးစက်မှုကို ရှောင်ရှားနိုင်ရန် ရောဂါကာကွယ်ရေးနည်းလမ်းများဖြစ်သည့် မက်စ်တပ်ခြင်း၊ လက်ကို မကြာခဏဆေးခြင်း၊ ခပ်ခွာခွာ ၆ ပေခြားနေထိုင်ခြင်း၊ လူစုလူဝေးရှောင်ခြင်းစသည်တို့ကို မဖြစ်မနေ လိုက်နာရမှာ ဖြစ်ပါတယ်။ 
Covishield ကိုဒုတိယတကြိမ် ထိုးရမဲ့ရက်ထက်ကျော်လွန် ပြီးမှထိုးရင် အစကနေပြန်စပြီး နှစ်ကြိမ်ပြည့်အောင် ပြန်ထိုးရမှာလား။  COVISHIELD ကိုသုံးကြိမ်ထိုးမိရင်ကော ဆိုးကျိုးရှိပါလား။ ,ကာကွယ်ဆေး၏ အာနိသင်အပြည့်အဝရရှိရန် သတ်မှတ်ထားသော အချိန်အပိုင်းအခြားအတွင်း အကြိမ်ပြည့်ထိုးရန် လိုအပ်ပါတယ်။ Covishield ကာကွယ်ဆေးကို ၄ ပတ်မှ ၈ပတ်အတွင်း ဒုတိယအကြိမ်ထိုးရန် သတ်မှတ်ထားပြီး ၁၂ ပတ်အထိ ဒုတိယအကြိမ်ကို ထိုးနိုင်ကြောင်း အကြံပြုထားပါတယ်။  အကယ်၍ အကြောင်းအမျိုးမျိုးကြောင့် အကြံပြုထားသော အချိန်ကို ကျော်လွန်သည်အထိ ဒုတိယအကြိမ် ကာကွယ်ဆေးထိုးနိုင်ခြင်း မရှိပါက ကာကွယ်ဆေးကို အကြိမ်ပြည့် ပြန်လည် ထိုးနှံသင့်ပါတယ်။ အထက်ဖော်ပြပါ အခြေအနေကဲ့သို့  Covishield ၃ ကြိမ်ထိုးခြင်းမျိုးတွင် ဖြစ်ပေါ်လာနိုင်သည့် ဘေးထွက်ဆိုးကျိုးနှင့် ပတ်သက်၍ လေ့လာထားခြင်းမျိုးတော့ မရှိသေးပါ။ 
Hemoglobin နည်းတဲ့သူ၊ သွေးအားနည်းတတ်တဲ့သူတွေရော ထိုးလို့ရလား။,ထိုးလို့ရပါတယ်။ သို့ရာတွင် ရိုးတွင်းခြင်ဆီအားနည်း၍ဖြစ်သော သွေးအားနည်းရောဂါအတွက်မူ ကာကွယ်ဆေးပေါ် ခန္ဓာကိုယ်၏ တုံ့ပြန်မှုများ လျော့နည်းနေနိုင်သဖြင့် ကာကွယ်ဆေးအာနိသင် အပြည့်အဝ မရရှိခြင်းများ ကြုံတွေ့နိုင်သောကြောင့် ကုသပေးသူ ဆရာဝန်နှင့် တိုင်ပင်ဆွေးနွေးရန် လိုအပ်ပါတယ်။ ထို့အပြင် ကာကွယ်ဆေးထိုးပြီးပါကလည်း ရောဂါကူးစက်မှုကို ရှောင်ရှားနိုင်ရန် ရောဂါကာကွယ်ရေးနည်းလမ်းများဖြစ်သည့် မက်စ်တပ်ခြင်း၊ လက်ကို မကြာခဏဆေးခြင်း၊ ခပ်ခွာခွာ ၆ ပေခြားနေထိုင်ခြင်း၊ လူစုလူဝေးရှောင်ခြင်းစသည်တို့ကို မဖြစ်မနေ လိုက်နာရမှာ ဖြစ်ပါတယ်။ 
ကိုဗစ်-၁၉ ကာကွယ်ဆေး (၂) ကြိမ်ထိုးထားသူများမှာလည်း ပြန်ဖြစ်တတ်တယ်လိုသိရပါတယ်။ ဘာကြောင့်ပါလဲ။,ကိုဗစ်-၁၉ ကာကွယ်ဆေးဟာလည်း အခြားကာကွယ်ဆေးတွေနဲ့အလားတူပါပဲ။ ကာကွယ်ဆေး ထိုးပြီး ရောဂါကာကွယ်နိုင်တဲ့အခြေအနေရောက်ဖို့အတွက် အနည်းဆုံး (၂) ပတ်ခန့်ကြာမြင့်ပါတယ်။ အကယ်၍ လူတစ်ဦးဟာ ကာကွယ်ဆေးမထိုးခင် (သို့မဟုတ်) ကာကွယ်ဆေးထိုးပြီး (၂) ပတ်အတွင်း ရောဂါပိုးဝင်ရောက်ထားခဲ့လျှင် ကာကွယ်ဆေးထိုးထားသော်လည်း ရောဂါဖြစ်ပွားနိုင်ပါတယ်။ နောက်တစ်ချက်ကတော့ ကာကွယ်ဆေးကို အကြိမ်ပြည့်ထိုးထားသော်လည်း အနည်းစုသောလူတွေ မှာ ရောဂါဖြစ်နိုင်ပါတယ်။ ဒါကို “Vaccine breakthrough cases” လို့ခေါ်ပါတယ်။ မည်သည့် ကာကွယ်ဆေးမဆို ရောဂါကို (၁၀၀) ရာခိုင်နှုန်း မကာကွယ်နိုင်ပါဘူး။ ဘယ်ကာကွယ်ဆေးမဆို လူရဲ့ အသက်အရွယ်၊ ရောဂါအခံရှိ/မရှိ၊ ကိုယ်ခံအားစနစ် စတာတွေအပေါ်မူတည်ပြီး Breakthrough infection တွေရှိတတ်ပါတယ်။ လေ့လာတွေ့ရှိချက်များအရ ကာကွယ်ဆေးအကြိမ်ပြည့်ထိုးခြင်းဖြင့် အောက်ပါအကျိုးကျေးဇူးများ ရရှိစေပါတယ်။ ကိုဗစ်-၁၉ ရောဂါကြောင့် ပြင်းထန်စွာနာမကျန်းဖြစ်ခြင်းနှင့် သေဆုံးခြင်းများ လျော့ကျ စေခြင်း၊ ကိုဗစ်-၁၉ ရောဂါကူးစက်ခြင်းနှင့် အခြားသူများကို ကူးစက်စေခြင်းများ လျော့ကျခြင်း၊ ကိုဗစ်-၁၉ မျိုးကွဲများမှ ကာကွယ်ပေးခြင်း၊ 
ကိုဗစ်-၁၉ က မျိုးဗီဇပြောင်းတယ်လို့ကြားသိရပါတယ်။ ဘယ်နှမျိုးလောက်ရှိပြီလဲဆိုတာ ဗဟုသုတ အနေနဲ့ သိချင်ပါတယ်။,ကိုဗစ်-၁၉ ရောဂါပိုး (SARS-CoV-2) ဟာ ဗိုင်းရပ်စ်ပိုး (Virus) တစ်မျိုးဖြစ်ပါတယ်။ ဗိုင်းရပ်စ်ပိုးတွေရဲ့ သဘောသဘာဝအရ စဉ်ဆက်မပြတ်ပြောင်းလဲနေတတ်တဲ့သဘော (Mutation) ရှိပြီး မျိုးကွဲ (New variant) တွေဖြစ်လာတတ်ပါတယ်။ အချို့သောမျိုးကွဲတွေဟာ လျင်မြန်စွာ ကူးစက်တတ်ခြင်း (သို့မဟုတ်) ရောဂါပြင်းထန်တတ်ခြင်းတို့ဖြစ်စေနိုင်တဲ့အတွက် သေသေချာချာ လေ့လာစောင့်ကြည့် ဖို့လိုအပ်ပါတယ်။ ကိုဗစ်-၁၉ ရောဂါပိုး (SARS-CoV-2) မှာ ယခုလက်ရှိအချိန်အထိ မျိုးကွဲ (၄) ခုရှိပါတယ်။ B.1.1.7 (Alpha): (၂၀၂၀) ခုနှစ်၊ စက်တင်ဘာလတွင် UK ၌ စတင်တွေ့ရှိ၊ B.1.351 (Beta): (၂၀၂၀) ခုနှစ်၊ ဒီဇင်ဘာလတွင် တောင်အာဖရိက၌ စတင်တွေ့ရှိ၊ P.1 (Gamma): (၂၀၂၀) ခုနှစ်၊ နိုဝင်ဘာလတွင် ဘရာဇီးနိုင်ငံ၌ စတင်တွေ့ရှိ၊ B.1.617.2 (Delta): (၂၀၂၀) ခုနှစ်၊ အောက်တိုဘာလတွင် အိန္ဒိယနိုင်ငံတွင် စတင်တွေ့ရှိ တို့ဖြစ်ပါတယ်။ လေ့လာတွေ့ရှိချက်များအရ ကိုဗစ်-၁၉ ကာကွယ်ဆေးအများစုဟာ မျိုးကွဲတော်တော်များများကို ကာကွယ်ပေးနိုင်ပြီး ကိုဗစ်-၁၉ ကြောင့် ရောဂါပြင်းထန်ခြင်း၊ ဆေးရုံတက်ရောက်ကုသရခြင်းနှင့် သေဆုံးခြင်းတို့ကို လျှော့ချပေးနိုင်တာကို တွေ့ရပါတယ်။
ကိုဗစ်-၁၉ ကာကွယ်ဆေး အကြိမ်ပြည့်ထိုးပြီး နောက် ၅-၆ လ ကြာရင် ထပ်ထိုးလို့ရလား။,ကိုဗစ်-၁၉ ကာကွယ်ဆေးကို အကြိမ်ပြည့်ထိုးနှံပြီးနောက် ထပ်မံထိုးနှံရန် လို/မလိုနှင့်ပတ်သက်၍ ပညာရှင်များရဲ့လမ်းညွှန်ချက်မရှိသေးပါဘူး။ ထပ်မံထိုးနှံသင့်တယ်ဆိုတဲ့ ညွှန်ကြားချက်တွေ ထပ်ထွက်လာရင် အသိပေးချက်တွေ ထပ်ထုတ်သွားပါမယ်။  ကာကွယ်ဆေးအကြိမ်ပြည့်ထိုးနှံပြီးနောက်တွင်လည်း တစ်ကိုယ်ရည်ကာကွယ်ခြင်းနည်းလမ်းများ ဖြစ်သည့် လက်ဆေးခြင်း၊ Mask ကို စနစ်တကျတပ်ခြင်း၊ Social distancing နည်းလမ်းများ လိုက်နာခြင်းတို့ကို ဆက်လက်လိုက်နာဆောင်ရွက်ရန် လိုအပ်ပါတယ်။
ကာကွယ်ဆေးအကြိမ်ပြည့်ထိုးပြီးသားသူတွေ ခရီးသွားရင်ဆေးစစ်ဖို့လိုသေးလား။ Quarantine ဝင်ဖို့ လိုသေးပါသလား။,ခရီးသွားရင် ကိုဗစ်-၁၉ ကာကွယ်ဆေးအကြိမ်ပြည့်ထိုးပြီးကြောင်းအထောက်အထားကို ယူဆောင် သွားဖို့ လိုအပ်ပါတယ်။ ဆေးစစ်ရန်လို/မလို၊ Quarantine ဝင်ရန်လို/မလို စသည့်အချက်များကတော့ မိမိထိုးထားသည့် ကာကွယ်ဆေးအမျိုးအစား၊ မိမိလာသည့်နေရာ၊ မိမိသွားမည့်အရပ်ဒေသ/နိုင်ငံက သတ်မှတ်ထား တဲ့လမ်းညွှန်ချက်များအပေါ်တွင် မူတည်ပါတယ်။
ကိုဗစ်-၁၉ ရောဂါဖြစ်ပြီး နောက်တစ်ကြိမ်ပြန်ဖြစ်နိုင်ပါသလား။ ,ကိုဗစ်-၁၉ ရောဂါဖြစ်ပွားပြီးပါက ရောဂါခုခံကာကွယ်နိုင်စွမ်း (Immunity) အထိုက်အလျောက် ကျန်ရှိသော်လည်း အချိန်နှင့်အမျှ ရောဂါခုခံကာကွယ်နိုင်စွမ်းကျဆင်းလာနိုင်ခြင်းကြောင့် ရောဂါ ပြန်လည်ကူးစက်ဖြစ်ပွားနိုင်ပါတယ်။ (လန်ဒန်မြို့ရှိ St George’s Hospital မှ အဏုဇီဝဗေဒပညာရှင်များ၏ လေ့လာချက်အရ ကိုဗစ်-၁၉ ပထမလှိုင်းတွင် ရောဂါကူးစက်ဖြစ်ပွားသူများ၏ (၉၄) ရာခိုင်နှုန်းသည် ဒုတိယလှိုင်းတွင် ရောဂါထပ်မံဖြစ်ပွားမှုမှ ကာကွယ်နိုင်ကြောင်း တွေ့ရှိရပါသည်။) သို့သော်လည်း အချိန်နှင့်အမျှ ရောဂါခုခံကာကွယ်နိုင်စွမ်းကျဆင်းလာတတ်ခြင်းကြောင့် ရောဂါ ကူးစက်ဖြစ်ပွားပြီးသော်လည်း တစ်ကိုယ်ရည်ကာကွယ်ခြင်းနည်းလမ်းများ ဖြစ်သည့် လက်ဆေးခြင်း၊ Mask ကို စနစ်တကျတပ်ခြင်း၊ Social distancing နည်းလမ်းများ လိုက်နာခြင်းတို့ကို ဆက်လက်လိုက်နာဆောင်ရွက်ရန် လိုအပ်ပါတယ်။
Covishield ကို တစ်ကြိမ်ထိုးပြီးတဲ့ သူအဖို့ နောက်ထပ် အမျိုးအစား မတူတဲ့ vaccine ထိုးလို့ ရပါလား? Covishield ကတော့ သူတို့ လက်အောက်မထိုးချင်တော့ပါ၊ ဆေးလည်း မရှိတော့ပါ။,လတ်တလော နိုင်ငံတကာတွင် လေ့လာမှုများအရ မတူညီကွဲပြားသော ကာကွယ်ဆေးနှစ်မျိုးကို နှစ်ကြိမ် (ပထမအကြိမ်တွင် တစ်မျိုး၊ ဒုတိယအကြိမ်တွင် နောက်တစ်မျိုး) ထိုးပြီးနောက် အခြားကာကွယ်ဆေးတစ်မျိုးဖြင့် ထပ်မံအားဖြည့်ထိုးပါက ခုခံအားပမာဏ ပိုမိုရရှိကြောင်း တွေ့ရှိထားရပါတယ်။ သို့သော် လေ့လာဆဲ အခြေအနေတွင်ပင် ရှိနေပါသေးတယ်။ ကမ္ဘာ့ကျန်းမာရေးအဖွဲ့ကြီးမှလည်း ထိုကဲ့သို့ ကာကွယ်ဆေးထိုးရန် အကြံပြုထားခြင်း မရှိသေးပါ။ 
Covid ကာကွယ်ဆေးထိုးပြီးရင် ဘယ်လောက် percent ကာကွယ်ပါသလဲ? Mask တပ်ခြင်းကရော ကာကွယ်ပါသလား? Positive ရှိတဲ့လူနာနဲ့ တစ်အိမ်ထဲ အတူနေသင့်ပါသလား?,"ကိုဗစ်-၁၉ ကာကွယ်ဆေးဟာလည်း အခြားကာကွယ်ဆေးတွေနဲ့အလားတူပါပဲ။ ကာကွယ်ဆေး ထိုးပြီး ရောဂါကာကွယ်နိုင်တဲ့အခြေအနေရောက်ဖို့အတွက် အနည်းဆုံး (၂) ပတ်ခန့်ကြာမြင့်ပါတယ်။ အကယ်၍ လူတစ်ဦးဟာ ကာကွယ်ဆေးမထိုးခင် (သို့မဟုတ်) ကာကွယ်ဆေးထိုးပြီး (၂) ပတ်အတွင်း ရောဂါပိုးဝင်ရောက်ထားခဲ့လျှင် ကာကွယ်ဆေးထိုးထားသော်လည်း ရောဂါဖြစ်ပွားနိုင်ပါတယ်။ နောက်တစ်ချက်ကတော့ ကာကွယ်ဆေးကို အကြိမ်ပြည့်ထိုးထားသော်လည်း အနည်းစုသောလူတွေ မှာ ရောဂါဖြစ်နိုင်ပါတယ်။ ဒါကို “Vaccine breakthrough cases” လို့ခေါ်ပါတယ်။ မည်သည့် ကာကွယ်ဆေးမဆို ရောဂါကို (၁၀၀) ရာခိုင်နှုန်း မကာကွယ်နိုင်ပါဘူး။ ဘယ်ကာကွယ်ဆေးမဆို လူရဲ့ အသက်အရွယ်၊ ရောဂါအခံရှိ/မရှိ၊ ကိုယ်ခံအားစနစ် စတာတွေအပေါ်မူတည်ပြီး Breakthrough infection တွေရှိတတ်ပါတယ်။ လေ့လာတွေ့ရှိချက်များအရ ကာကွယ်ဆေးအကြိမ်ပြည့်ထိုးခြင်းဖြင့် အောက်ပါအကျိုးကျေးဇူးများ ရရှိစေပါတယ်။ ကိုဗစ်-၁၉ ရောဂါကြောင့် ပြင်းထန်စွာနာမကျန်းဖြစ်ခြင်းနှင့် သေဆုံးခြင်းများ လျော့ကျ စေခြင်း၊ ကိုဗစ်-၁၉ ရောဂါကူးစက်ခြင်းနှင့် အခြားသူများကို ကူးစက်စေခြင်းများ လျော့ကျခြင်း၊ ကိုဗစ်-၁၉ မျိုးကွဲများမှ ကာကွယ်ပေးခြင်း တို့ဖြစ်ပါတယ်
ကာကွယ်ဆေးများမှာ ပြင်းထန်သော ကိုဗစ်-၁၉ ရောဂါဖြစ်ပွားမှုမှ အတိုင်းအတာတစ်ခုထိ ကာကွယ်စေနိုင်သော်လည်း ရောဂါလုံးဝမကူးစက်အောင် ကာကွယ်နိုင်ခြင်း မရှိသဖြင့် ကာကွယ်ဆေးထိုးပြီးသော်လည်း ကိုဗစ်-၁၉ ရောဂါကာကွယ်ခြင်း လမ်းညွှန်ချက်များဖြစ်သည့် မဖြစ်မနေ နှာခေါင်းပါးစပ်စည်း တပ်ခြင်း၊ ဆပ်ပြာနှင့်ရေ အသုံးပြု၍ စက္ကန့် ၂၀ ကြာလက်ဆေးခြင်း၊ လူစုလူဝေး ရှောင်ရှားခြင်းတို့ကို ဆက်လက် လိုက်နာသွားရန်မှာ လိုအပ်ပါသည်။"
Covid ကာကွယ်ဆေးထိုးပြီး ကူးရင် ဆေးအာနိသင်ကျလို့လား ဘာ့ကြောင့်လဲ သိချင်ပါတယ်။ Covid ကာကွယ်ဆေးထိုးပီးလည်း ကူးလား? နောက်ဆက်တွဲအကြောင်းလည်းသိချင်ပါတယ်,"ကိုဗစ်-၁၉ ကာကွယ်ဆေးဟာလည်း အခြားကာကွယ်ဆေးတွေနဲ့အလားတူပါပဲ။ ကာကွယ်ဆေး ထိုးပြီး ရောဂါကာကွယ်နိုင်တဲ့အခြေအနေရောက်ဖို့အတွက် အနည်းဆုံး (၂) ပတ်ခန့်ကြာမြင့်ပါတယ်။ အကယ်၍ လူတစ်ဦးဟာ ကာကွယ်ဆေးမထိုးခင် (သို့မဟုတ်) ကာကွယ်ဆေးထိုးပြီး (၂) ပတ်အတွင်း ရောဂါပိုးဝင်ရောက်ထားခဲ့လျှင် ကာကွယ်ဆေးထိုးထားသော်လည်း ရောဂါဖြစ်ပွားနိုင်ပါတယ်။ နောက်တစ်ချက်ကတော့ ကာကွယ်ဆေးကို အကြိမ်ပြည့်ထိုးထားသော်လည်း အနည်းစုသောလူတွေ မှာ ရောဂါဖြစ်နိုင်ပါတယ်။ ဒါကို “Vaccine breakthrough cases” လို့ခေါ်ပါတယ်။ မည်သည့် ကာကွယ်ဆေးမဆို ရောဂါကို (၁၀၀) ရာခိုင်နှုန်း မကာကွယ်နိုင်ပါဘူး။ ဘယ်ကာကွယ်ဆေးမဆို လူရဲ့ အသက်အရွယ်၊ ရောဂါအခံရှိ/မရှိ၊ ကိုယ်ခံအားစနစ် စတာတွေအပေါ်မူတည်ပြီး Breakthrough infection တွေရှိတတ်ပါတယ်။ လေ့လာတွေ့ရှိချက်များအရ ကာကွယ်ဆေးအကြိမ်ပြည့်ထိုးခြင်းဖြင့် အောက်ပါအကျိုးကျေးဇူးများ ရရှိစေပါတယ်။ ကိုဗစ်-၁၉ ရောဂါကြောင့် ပြင်းထန်စွာနာမကျန်းဖြစ်ခြင်းနှင့် သေဆုံးခြင်းများ လျော့ကျ စေခြင်း၊ ကိုဗစ်-၁၉ ရောဂါကူးစက်ခြင်းနှင့် အခြားသူများကို ကူးစက်စေခြင်းများ လျော့ကျခြင်း၊ ကိုဗစ်-၁၉ မျိုးကွဲများမှ ကာကွယ်ပေးခြင်း တို့ဖြစ်ပါတယ်
ကာကွယ်ဆေးများမှာ ပြင်းထန်သော ကိုဗစ်-၁၉ ရောဂါဖြစ်ပွားမှုမှ အတိုင်းအတာတစ်ခုထိ ကာကွယ်စေနိုင်သော်လည်း ရောဂါလုံးဝမကူးစက်အောင် ကာကွယ်နိုင်ခြင်း မရှိသဖြင့် ကာကွယ်ဆေးထိုးပြီးသော်လည်း ကိုဗစ်-၁၉ ရောဂါကာကွယ်ခြင်း လမ်းညွှန်ချက်များဖြစ်သည့် မဖြစ်မနေ နှာခေါင်းပါးစပ်စည်း တပ်ခြင်း၊ ဆပ်ပြာနှင့်ရေ အသုံးပြု၍ စက္ကန့် ၂၀ ကြာလက်ဆေးခြင်း၊ လူစုလူဝေး ရှောင်ရှားခြင်းတို့ကို ဆက်လက် လိုက်နာသွားရန်မှာ လိုအပ်ပါသည်။"
ကာကွယ်ဆေးထိုးထားရင် ကိုဗစ်ပိုးက ခန္ဓာကိုယ်ထဲမှာ ကြာကြာ‌မနေနိုင်ဘူး၊ ဆယ်ရက်အတွင်း ပိုးသေတယ်ဆိုတာ ဟုတ်လား?,ကာကွယ်ဆေးထိုးခြင်းဆိုသည်မှာ ခန္ဓာကိုယ်ထဲ ရောဂါပိုးမဝင်ရောက်ခင် ထိုရောဂါပိုးကို ခန္ဓာကိုယ်မှ ဦးစွာမှတ်မိအောင် ပြုလုပ်ပေးပြီး ကိုယ်ခံအားစနစ်မှ ပဋိဇီဝပစ္စည်း (antibody) ကို အရန်သင့် ထုတ်ထားပေးနိုင်အောင် ပြုလုပ်ခြင်း ဖြစ်ပါသည်။ နောင်တစ်ချိန် ရောဂါပိုးနှင့် ထိတွေ့သည်နှင့် တစ်ပြိုင်နက် ရှိပြီးသား antibody တို့က ရောဂါပိုး မဝင်ရောက်နိုင်အောင် တိုက်ထုတ်ကာ ရောဂါကာကွယ်စေပါသည်။
သက်ကြီးရွယ်အိုတွေ Covid ဖြစ်ရင် ဘယ်လို Care လုပ်ရမလဲ? ကာကွယ်ဆေးထိုးလို့ ရလား? ဘာတွေ ကျွေးရမလဲ? ဖြေပေးပါ။,ကိုယ်ခံအားကောင်းစေရန် အိပ်ရေးဝဝအိပ်ပါ၊ အသား၊ငါး၊အသီးအရွက်တို့ကို အာဟာရဓာတ် စုံလင်မျှတအောင် စားပါ၊ ရေများများသောက်ပါ၊ ကိုယ်လက်လှုပ်ရှားမှု ပုံမှန်ပြုလုပ်ပါ၊ စိတ်ဖိစီးမှု တတ်နိုင်သမျှ လျှော့ချပါ။ အသည်းရောဂါ၊ နှလုံးရောဂါ၊ သွေးတိုးရောဂါ၊ ဆီးချိုရောဂါ၊ ကျောက်ကပ်ရောဂါ အစရှိတဲ့သူများသာမက အသက် ၆၅ နှစ်အထက်ရှိတဲ့ သူတွေမှာ ကိုဗစ်-၁၉ ရောဂါဖြစ်ပွားခဲ့ပါက နောက်ဆက်တွဲဆိုးကျိုးများ ပြင်းထန်စွာ ခံစားရနိုင်တဲ့အတွက် ကိုဗစ်ကာကွယ်ဆေး ဦးစားပေးထိုးဖို့ကို ကမ္ဘာ့ကျန်းမာရေးအဖွဲ့ကြီးက အကြံပြုထားပါတယ်။ ကာကွယ်ဆေးရဲ့ ဘေးထွက်ဆိုးကျိုးများ (ဆေးထိုးသည့်နေရာတွင် နာကျင်ခြင်း၊ ရောင်ယမ်းခြင်း၊ ဖျားခြင်း စသည်) ကို အခြားသူများကဲ့သို့ ကြုံတွေ့ရနိုင်သော်လည်း ကာကွယ်ဆေးထိုးခွင့်ရပါက မဖြစ်မနေ သွားရောက်ထိုးနှံကြဖို့ အကြံပြုထားပါတယ်။ Sinopharm (Beijing Institute of Biological Products Co-Ltd) နှင့် Sinvoc ကိုဗစ်ကာကွယ်ဆေးများကို အသက် ၁၈ နှစ်အထက်ရှိသူများတွင်သာ ထိုးနှံရပါမယ်။ အသက် ၆၀ နှစ်အထက်ရှိသူများအတွက်မူ ကာကွယ်ဆေးနှင့် ပတ်သက်သည့် ဘေးထွက်ဆိုးကျိုးဆိုင်ရာ သုတေသနအချက်အလက်များ ခိုင်ခိုင်မာမာ မရှိသေးသဖြင့် ကာကွယ်ဆေးထိုးပြီးပါက ဂရုတစိုက်စောင့်ကြည့်သင့်ကြောင်း ကမ္ဘာ့ကျန်းမာရေးအဖွဲ့ကြီးက အကြံပြုထားပါတယ်။ 
indiaနိူင်ငံထုတ် covid shield တံဆိပ်ကာကွယ်ဆေးကိုအပြင်ဆေးဆိုင်တွေမှာရောင်းချတာတွေ့ခဲ့ပါတယ်။ အဲ့ဆေးက ရေခဲမှတ်အောက်မှာသိမ်းဆည်းထားမှ အရည်အသွေးပြည့်ဝတယ်ကြားဖူးလို့။ ဆိုင်တွေကဒီတိုင်းကောင်တာထဲထည့်ရောင်းထားတဲ့ဆေးကိုဝယ်ပြီးထိုးရင် ထိရောက်ပါ့မလားဆရာ။ covid shieldရဲ့ storageလုပ်ရမယ့်အချက်ကိုလည်းဗဟုသုတအဖြစ်သိချင်ပါတယ်။ ,အဖုံးမဖွင့်ရသေးသော Covishield ကာကွယ်ဆေးကို အပူချိန် ၂ ဒီဂရီမှ ၈ ဒီဂရီ ဆဲစီးယပ်စ် ရှိသော ရေခဲသေတ္တာတွင်ထား၍ သိမ်းဆည်းထားပါက စတင်ထုတ်လုပ်သည့်ရက်မှ သက်တမ်း ၆ လ အထိ အသုံးပြုနိုင်ပါတယ်။ Covishield ကာကွယ်ဆေးကို ရေခဲမှတ်အောက်တွင်အေးခဲစေ၍သိမ်းဆည်းခြင်းလုံးဝမပြုလုပ်ရပါ။ သိမ်းဆည်းရာတွင် ကာကွယ်ဆေးပုလင်းကို အတည့်ထောင်ထားပြီး သိမ်းဆည်းရပါမယ်။ ဆေးထိုးခါနီးအချိန်မှသာ ကာကွယ်ဆေးကို ရေခဲသေတ္တာမှ ထုတ်ယူပြီး သတ်မှတ်ထားသော အပူချိန် (၂ ဒီဂရီမှ ၈ ဒီဂရီ ဆဲစီးယပ်စ်) ကိုကောင်းစွာထိန်းနိုင်သော ရေခဲပုံးများဖြင့် သယ်ဆောင်၍ ထိုးနှံရမှာ ဖြစ်ပါတယ်။  ကာကွယ်ဆေးကို နေရောင်တိုက်ရိုက် မထိရပါ။ အဖုံးဖွင့်ပြီးသော ကာကွယ်ဆေးကို အခန်းအပူချိန်တွင် စုစုပေါင်းကြာချိန် ၆ နာရီထိသာ အသုံးပြုရမှာ ဖြစ်ပါတယ်။ အဖုံးဖွင့်ပြီးနောက် မကုန်သေးသော ကာကွယ်ဆေးကို ရေခဲသေတ္တာထဲတွင် ပြန်လည်သိမ်းဆည်း၍ စုစုပေါင်းကြာချိန် ၄၈ နာရီထိ အသုံးပြုနိုင်ပါတယ်။ အကယ်၍ အခန်းအပူချိန်တွင် ၄ နာရီထားပြီးဖြစ်ပါက ရေခဲသေတ္တာတွင် ပြန်လည်ထား၍ နောက်ထပ် ၄၄ နာရီအတွင်း အသုံးပြုနိုင်ပါတယ်။ ရေခဲသေတ္တာထဲတွင် စုစုပေါင်းကြာချိန် ၄၈ နာရီထက်ကျော်လွန်သည်အထိ သိမ်းဆည်းထားသော အဖုံးဖွင့်ပြီးသား ကာကွယ်ဆေးများကိုမူ စနစ်တကျ စွန့်ပစ်ရမှာ ဖြစ်ပါတယ်။ အထက်ပါဖော်ပြချက်များကို ကာကွယ်ဆေးထိန်းသိမ်းခြင်း၊ ထိုးနှံခြင်း သင်တန်း တက်ရောက်ပြီးသူများသာ ကောင်းမွန်စွာ ကိုင်တွယ်သုံးစွဲနိုင်ကြတာ ဖြစ်ပါတယ်။ သို့မဟုတ်ပါက အအေးထိန်းစနစ် (Cold chain) ပျက်ယွင်းမှုကြောင့် ကာကွယ်ဆေးအာနိသင်များ ဆုံးရှုံးရနိုင်ပါတယ်။ ထိုကဲ့သို့  အခက်အခဲများကြောင့် ကာကွယ်ဆေးကို အဖုံးဖွင့်ပြီးပါက သတ်မှတ်ထားသော ကာကွယ်ဆေးထိုးချိန် (One Session- One vial စနစ်ဖြင့်) အတွင်း၌သာ အသုံးပြုရမှာ ဖြစ်ပါတယ်။ သက်ဆိုင်ရာ ကာကွယ်ဆေးများအတွက် သတ်မှတ်ထားသော အပူချိန်တွင်ထား၍ သိုလှောင်ထားမှု မရှိခြင်း၊ စနစ်တကျ သယ်ယူမှု မရှိခြင်း၊ ဆေးထိုးစဉ်တွင် ကာကွယ်ဆေးထိန်းသိမ်းခြင်းဆိုင်ရာ စည်းကမ်းချက်များကို စနစ်တကျလိုက်နာမှု မရှိခြင်း စသည်တို့ရှိပါက ကာကွယ်ဆေးအာနိသင်များ ပျက်ပြယ်နိုင်ပါတယ်။ 
1st  dose ကို sinopharmထိုးပီး 2nd  doseကို sinovacထိုးလျှင် ရောဂါကာကွယ်နိုင်ပါသလား။ ဆေးသက်ရောက်မှုအောင်မြင်ပါသလား။ ဘယ်လိုဆိုးကျိုးတွေဖြစ်နိုင်ပါလဲ,"ကမ္ဘာ့ကျန်းမာရေးအဖွဲ့ကြီးက တူညီသောကာကွယ်ဆေးတစ်မျိုးတည်းကိုသာ အကြိမ်ပြည့်ထိုးနှံကြရန် အကြံပြုထားပါတယ်။ 
Sinopharm (BBIBP-CorV) ကာကွယ်ဆေးကို တရုတ်နိုင်ငံ၊ Beijing Institute of Biological Products Co-Ltd မှ ထုတ်လုပ်ထားပြီး Sinovac (CoronaVac) ကာကွယ်ဆေးကို တရုတ်နိုင်ငံ၊ Sinovac Biotech Ltd. မှ ထုတ်လုပ်ထားပြီး ကာကွယ်ဆေးနှစ်မျိုးလုံးမှာ ဗိုင်းရပ်စ်ပိုးကို အစွမ်းမဲ့အောင် (Inactivated virus) ပြုလုပ်၍ ထုတ်လုပ်ထားသော  ကာကွယ်ဆေးများဖြစ်ကြပါတယ်။ 
ကာကွယ်ဆေးထုတ်လုပ်သည့် ပညာရှင်များမှာ ၎င်းတို့ သက်ဆိုင်ရာ ကာကွယ်ဆေးများအလိုက်သာ သုတေသနပြုလေ့လာထားခြင်း ဖြစ်သဖြင့် ပေါင်းစပ်ထိုးခြင်းကြောင့် ဖြစ်ပေါ်လာမည့် ရောဂါကာကွယ်နိုင်စွမ်း၊ အာနိသင်၊ ဆိုးကျိုးများနှင့် ပတ်သက်၍ သိပ္ပံနည်းကျအချက်အလက်များ ရရှိနိုင်မည် မဟုတ်ပေ။ ထို့ကြောင့် ကာကွယ်ဆေးမထိုးမီ မိမိတို့ထိုးမည့် ကာကွယ်ဆေးနှင့် ပတ်သက်၍ ကြိုတင်လေ့လာရန်လိုပြီး တူညီသောကာကွယ်ဆေးတစ်မျိုးတည်းကိုသာ အကြိမ်ပြည့်ထိုးနှံကြရန် လိုပါတယ်။ "
Covidshield ဆေးထိုးပြီး ဘယ်လောက်ကြာရင် antibody ထွက် မထွက် သိနိုင်သလဲ။ဘယ်လိုစစ်နိုင်ပါသလဲ,"ကိုဗစ်ကူးစက်ခံရဖူးသူများတွင်Antibody test စစ်ပါက positive ဖြစ်တတ်ပါသည်။ကူးစက်ခံရသော်လည်း antibody စစ်ဆေး၍ ရလောက် အောင်
မပေါ်သည့်သူများလည်းရှိပါသည်။ M ဟုခေါ်သော IgM မှာ ပျှမ်းမျှအားဖြင့် ရောဂါလက္ခဏာပေါ်ပြီး ၅ရက်ခန့်တွင် သွေးထဲတွင်တွေ့ရတတ်ပြီး ၁၀ရက်မှ၁၄ရက်ခန့်မှစ၍ နောက်ပိုင်းတွင်IgG ကိုတွေ့ ရတတ်ပါ သည်။ ထို IgG ၏ သက်တမ်းနှင့်ပတ်သတ်၍အချိန်အတိအကျသေချာမသိသော်လည်းကူးစက်ခံရပြီးနောက် ၃လ မှ ၆လ ထိ ရှိနိုင်သည်ဟုဆိုပါသည်။ကိုဗစ်ကာကွယ်ဆေးထိုးထားသူများတွင်မူ antibody test မှာ ပေါ်ချင်မှ ပေါ်မည်ဖြစ်သည်။ Antibody test မှ မည်သည့် antibody ကိုစစ်ဆေးနိုင်သည်ဟူသော အချက်ပေါ်မူတည်သည်ဟုဆိုပါသည်။ထို့ကြောင့် CDC နှင့် FDA မှ ကာကွယ်ဆေးအပြည့်ထိုးဖူးသူများအား antibody test စစ်ခြင်းကိုအားမပေးပါ။ တချို့ကာကွယ်ဆေးများသည် mRNA နည်းပညာကိုအသုံးပြုထား၍ သဘာဝအတိုင်းကူး
စက်ခံရမှသာ antibody ထုတ်ပေးမည်ဖြစ်ပြီး မကူးစက်ခံရသေးသူများတွင် antibody ကိုစစ်ဆေးတွေ့ရှိမည်မဟုတ်ပါ။ အချို့ကာကွယ်ဆေးများမှာ ကိုဗစ် ၁၉ ၏ spike protein ခေါ် S protein အပေါ်တွင် အကျိုးသက်ရောက်မှု ရှိသည့်အတွက် S protein အတွက်သီးသန့်ပြုလုပ်ထားသည့် antibody test များဖြင့်သာ စမ်းသပ် တွေ့ရှိနိုင်ပါသည်။ မေးခွန်းရှင် အနေဖြင့် မည်သို့သော test kit အမျိုးအစား အသုံးပြုသည်ကို သေချာမသိရသည့်အတွက် vaccine ကြောင့် C နဲ့ G ပေါ်တာလား၊ လတ်တလော ကူးစက်မှုကြောင့် C နဲ့ G ပေါ်တာလား ဆိုတာကို သေချာပြော၍မရပါ။Antibody အား ကိုဗစ်တွင် လက်တွေ့အသုံးချရန် သုတေသနများ အတည်ပြုချက် များ လုပ်ဆောင်နေဆဲပင် ဖြစ်ပါသည်။"
Vaccineလည်းနစ်ကြိမ်ထိုးပြီးတာ၂လကျော်ရှိပါပြီ test kit နဲ့သွေးဖောက်စစ်ကြည့်တော့cနဲ့gမှာပေါ်နေပါတယ်ဗျ mမှါတေါ့မပေါ်ပါဘူးတခြားမည်သည့် covidလက္ခဏာမှခံစားရခြင်းမရှိပါ ပုံမှန်အတိုင်း အားလုံးကောင်းပါတယ် တပတ်ကျော်ပါပီ cနဲ့gမှာပေါ်ရင်positiveလို့လည်းပြောတယ် antibodyလို့လည်းပြောကြတယ် 14ရက်qနေပီးထပ်စစ်လို့cနဲ့gမှာပဲပေါ်မယ်ဆိုရင် ဘယ်လိုအဖြေကိုယူဆုံးဖြတ်ရမလဲ,"ကိုဗစ်ကူးစက်ခံရဖူးသူများတွင်Antibody test စစ်ပါက positive ဖြစ်တတ်ပါသည်။ကူးစက်ခံရသော်လည်း antibody စစ်ဆေး၍ ရလောက် အောင်
မပေါ်သည့်သူများလည်းရှိပါသည်။ M ဟုခေါ်သော IgM မှာ ပျှမ်းမျှအားဖြင့် ရောဂါလက္ခဏာပေါ်ပြီး ၅ရက်ခန့်တွင် သွေးထဲတွင်တွေ့ရတတ်ပြီး ၁၀ရက်မှ၁၄ရက်ခန့်မှစ၍ နောက်ပိုင်းတွင်IgG ကိုတွေ့ ရတတ်ပါ သည်။ ထို IgG ၏ သက်တမ်းနှင့်ပတ်သတ်၍အချိန်အတိအကျသေချာမသိသော်လည်းကူးစက်ခံရပြီးနောက် ၃လ မှ ၆လ ထိ ရှိနိုင်သည်ဟုဆိုပါသည်။ကိုဗစ်ကာကွယ်ဆေးထိုးထားသူများတွင်မူ antibody test မှာ ပေါ်ချင်မှ ပေါ်မည်ဖြစ်သည်။ Antibody test မှ မည်သည့် antibody ကိုစစ်ဆေးနိုင်သည်ဟူသော အချက်ပေါ်မူတည်သည်ဟုဆိုပါသည်။ထို့ကြောင့် CDC နှင့် FDA မှ ကာကွယ်ဆေးအပြည့်ထိုးဖူးသူများအား antibody test စစ်ခြင်းကိုအားမပေးပါ။ တချို့ကာကွယ်ဆေးများသည် mRNA နည်းပညာကိုအသုံးပြုထား၍ သဘာဝအတိုင်းကူး
စက်ခံရမှသာ antibody ထုတ်ပေးမည်ဖြစ်ပြီး မကူးစက်ခံရသေးသူများတွင် antibody ကိုစစ်ဆေးတွေ့ရှိမည်မဟုတ်ပါ။ အချို့ကာကွယ်ဆေးများမှာ ကိုဗစ် ၁၉ ၏ spike protein ခေါ် S protein အပေါ်တွင် အကျိုးသက်ရောက်မှု ရှိသည့်အတွက် S protein အတွက်သီးသန့်ပြုလုပ်ထားသည့် antibody test များဖြင့်သာ စမ်းသပ် တွေ့ရှိနိုင်ပါသည်။ မေးခွန်းရှင် အနေဖြင့် မည်သို့သော test kit အမျိုးအစား အသုံးပြုသည်ကို သေချာမသိရသည့်အတွက် vaccine ကြောင့် C နဲ့ G ပေါ်တာလား၊ လတ်တလော ကူးစက်မှုကြောင့် C နဲ့ G ပေါ်တာလား ဆိုတာကို သေချာပြော၍မရပါ။Antibody အား ကိုဗစ်တွင် လက်တွေ့အသုံးချရန် သုတေသနများ အတည်ပြုချက် များ လုပ်ဆောင်နေဆဲပင် ဖြစ်ပါသည်။"
ကိုဗစ်ကာကွယ်ဆေးက 6 လပဲအာနိသင်ရှိတယ်ဆိုတာ ဟုတ်ပါသလား,ကိုဗစ်ကာကွယ်ဆေးများမှာ အသစ်ရှာဖွေဖော်ထုတ်ထားသော ကာကွယ်ဆေးများဖြစ်သဖြင့် ၎င်းတို့၏ အာနိသင် မည်မျှခံမည်ကို အတိအကျ မပြောနိုင်သေးဘဲ သုတေသနပြု လေ့လာနေဆဲ ဖြစ်ပါတယ်။ 
ကိုဗစ်ကာကွယ်ဆေးအား ကျပ်၂၀၀၀၀ဖြင့် အပြင်မှာထိုးပေးနေသည်ဟုသိရှိရပါသည်။ ဖြစ်နိုင်မဖြစ်နိုင်သိရှိပါရစေ။ စစ်မှန်သောဆေးဟုတ်နိုင်၊ မဟုတ်နိုင်အကြံပြုပေးစေလိုပါတယ်။,ယခုကဲ့သို့ စစ်တပ်မှ ပြည်သူ့အာဏာကို မတရားသိမ်းယူထားသောကြောင့် ယခင်ပြုလုပ်နေကြဖြစ်သော ဆေးဝါးများ၏ အရည်အသွေးနှင့် ပတ်သက်၍ စနစ်တကျ စစ်ဆေးထိန်းချုပ်မှု မပြုလုပ်နိုင်သည့် အချိန်မျိုးတွင် ကာကွယ်ဆေးအတုကဲ့သို့သော ဆေးအတုကိစ္စများ ဈေးကွက်ထဲ ဝင်ရောက်မှု ပိုမိုများပြားနိုင်သဖြင့် အထူးသတိထားရန်လိုပါတယ်။ အိန္ဒိယနိုင်ငံတွင် ကိုဗစ်ကာကွယ်ဆေး အမျိုးအစားအလိုက် အိန္ဒိယ ရူပီးငွေ ၇၀၀ မှ ၁၅၀၀ ခန့် (မြန်မာငွေ ၁၅၀၀၀ မှ ၃၅၀၀၀ ကျပ်ခန့်) ကျသင့်ကြောင်း တွေ့ရပါတယ်။ စစ်မှန်သော ကာကွယ်ဆေးဖြစ်နိုင်၊ မဖြစ်နိုင်ကို ကျသင့်ငွေ တန်ဖိုးတစ်ခုတည်းဖြင့် ဆုံးဖြတ်၍ မရနိုင်သော်လည်း ယေဘုယျအားဖြင့် ပုံမှန်ထက် ဈေးပေါသော ကာကွယ်ဆေးများမှာ ဆေးအတုများ ဖြစ်နိုင်ခြေများပါတယ်။ ကာကွယ်ဆေးအတုများ၌ ပုံမှန်ပါဝင်ရမည့်ဆေးပမာဏထက် များလွန်းနေခြင်း သို့မဟုတ် နည်းလွန်းနေခြင်း၊ အခြားပါဝင်ပစ္စည်းများ ပါရှိနေခြင်း၊ ဆေးပုလင်းတွင် ဖော်ပြထားသော အညွှန်းများ မပြည့်စုံခြင်း သို့မဟုတ် လုံးဝ မပါရှိခြင်း၊ သက်တမ်းကုန်ဆုံးရက် ကျော်လွန်နေခြင်း သို့မဟုတ် လုံးဝ မပါရှိခြင်း၊ မည်သို့သိမ်းဆည်းရမည်နှင့် ပတ်သက်၍ ဖော်ပြမထားခြင်း၊ ထုပ်ပိုးမှု သပ်သပ်ရပ်ရပ်မရှိခြင်း၊ အညွှန်းများတွင် စာလုံးပေါင်းအမှားနှင့် သဒ္ဒါအထားအသို အလွဲအမှားများ ရှိခြင်းတို့ ရှိနေနိုင်ပါတယ်။ ထို့ပြင် စစ်မှန်သော ကိုဗစ်ကာကွယ်ဆေးဟုတ်၊ မဟုတ်ဆိုသည်မှာ အသုံးပြုသော ကာကွယ်ဆေးအမျိုးအစား၊ တင်သွင်းသော ကုမ္ပဏီ၊ ဆေးထိုးပေးမည့် ဆေးရုံဆေးခန်း၊ ကျန်းမာရေးဝန်ထမ်းများ၏ စိတ်ချယုံကြည်နိုင်မှု စသည်တို့ပေါ် မူတည်၍ ဆုံးဖြတ်ရဦးမှာ ဖြစ်ပါတယ်။ 
"အမေက ၆၅နှစ်ကျော်ပါပြီရှင့်။ ၅လပိုင်းတုန်းက covishield ကိုနှစ်ကြိမ်ထိုးပြီးပါပြီ။
မနေ့က sinopharm ကိုနောက်တစ်ကြိမ်ထပ်ထိုးလိုက်ပါတယ်။ အဲဒါအန္တရာယ်ရှိလားရှင့်။ လေးကြိမ်မြောက်ရောထပ်ထိုးဖို့လိုလား",ကာကွယ်ဆေးတစ်မျိုးကို သတ်မှတ်ထားသော ကာလအတွင်း အကြိမ်ပြည့်ထိုးနှံပြီးပါက အခြားကာကွယ်ဆေးများ ထပ်မံ မထိုးနှံသင့်ပါ။ ကမ္ဘာ့ကျန်းမာရေးအဖွဲ့ကြီးကလည်း တူညီသော ကာကွယ်ဆေးတစ်မျိုးတည်းကိုသာ အကြိမ်ပြည့်ထိုးနှံကြရန် အကြံပြုထားပါတယ်။ Covishield ကာကွယ်ဆေးကို အိန္ဒိယနိုင်ငံ Serum Institute of India Pvt Ltd မှ ထုတ်လုပ်ထားပြီး ဗိုင်းရပ်စ်ပိုး သယ်ဆောင်သောပိုး (viral vector) မှတဆင့် ထုတ်လုပ်ထားသော ကာကွယ်ဆေးဖြစ်ပါတယ်။ Sinopharm ကာကွယ်ဆေးကို တရုတ်နိုင်ငံ၊ Beijing Institute of Biological Products Co-Ltd မှ ထုတ်လုပ်ထားပြီး ဗိုင်းရပ်စ်ပိုးကို အစွမ်းမဲ့အောင် (Inactivated virus) ပြုလုပ်၍ ထုတ်လုပ်ထားသော  ကာကွယ်ဆေးဖြစ်ပါတယ်။ ယခုဖြစ်စဉ်ကဲ့သို့ Covishield နှစ်ကြိမ်ပြည့်ထိုးပြီးနောက် Sinopharm ဆေးထိုးခြင်းနှင့် ပတ်သက်၍ လေ့လာထားခြင်းများ မရှိသဖြင့် မည်သို့သော ဆိုးကျိုးများ ဖြစ်နိုင်မည်ကို ခန့်မှန်း၍ မရနိုင်ပါ။ မလိုအပ်သော ကာကွယ်ဆေး ထပ်မံထိုးနှံခြင်းများကြောင့် ကာကွယ်ဆေးအမှန်တကယ်လိုအပ်နေသောသူများအတွက် အခွင့်အရေးဆုံးရှုံးခြင်း ဖြစ်နိုင်သကဲ့သို့ ကာကွယ်ဆေးလွှမ်းခြုံမှု ကျဆင်းနိုင်ခြင်းကြောင့် ရောဂါပျံ့ပွားမှုကို ထိန်းချုပ်ရာတွင်လည်း အဟန့်အတားများ ဖြစ်နိုင်သဖြင့် ကာကွယ်ဆေး အကြိမ်ပြည့်ထိုးနှံပြီးပါက ထပ်မံထိုးနှံခြင်းများကို ရှောင်ရှားကြရမှာ ဖြစ်ပါတယ်။
 ကိုဗစ်-၁၉ ကူးနေမှန်းမသိပဲနဲ့ ကာကွယ်ဆေးထိုးမိသွားရင် ဘာတွေဖြစ်လာနိုင်ပါသလဲ။ အရေးတကြီးသိချင်လို့ပါ ကူညီပေးကြပါဦး။,လက်ရှိ ကိုဗစ်ရောဂါပိုး ကူးစက်ခံထားရစဥ်တွင် ကိုဗစ်ကာကွယ်ဆေး ထိုးမိပါက လက်ရှိဖြစ်ပေါ်နေသော ကိုဗစ်ရောဂါကူးစက်ခြင်းပေါ် ခန္ဓာကိုယ်မှ အပြည့်အဝ ခုခံနိုင်မှုမရှိခြင်း  ဖြစ်စေနိုင်ပါတယ်။ ထို့ပြင် ကိုဗစ်၏ ရောဂါလက္ခဏာများ ဖြစ်သည့် ဖျားခြင်း၊ ကိုယ်လက်မအီမသာဖြစ်ခြင်း၊ နာကျင်ကိုက်ခဲခြင်းစသည်တို့ကို ကာကွယ်ဆေးထိုးပြီးခါစသူများတွင်လည်း ခံစားရနိုင်သဖြင့် ကိုဗစ်ရောဂါကြောင့်ဖြစ်ပေါ်ခြင်းနှင့် ကာကွယ်ဆေးကြောင့် ဖြစ်ပေါ်ခြင်းကြား ခွဲခြားမရနိုင်သည့် အခက်အခဲမျိုးလည်း ကြုံတွေ့ရနိုင်ပါတယ်။
 Covishield first dose နဲ့ second dose ဘယ်လောက်ခြားရမလဲ ရှင့်? စာရှာဖတ်ကြည့်တာတော့ 12 weeks ထိုးထားတာက ကာကွယ်မှုရာခိုင်နှုန်း ပိုများတယ်ဆိုပြီးဖတ်ရပါတယ်။ အခု Covishield တွေလည်း ဝင်လာပြီမို့ လူတွေအတွက် ဗဟုသုတ ရအောင် အမှန်ကို ပြောပြစေလိုပါတယ်။," Covishield second dose ကို first dose ထိုးအပြီး ၄ ပတ်မှ ၆ ပတ်အထိ ခွာ၍ ထိုးနိုင်သည်ဟု Serum Institute of India (SII) ၏ ဆေးအညွှန်းစာရွက်တွင် တွေ့နိုင်ပါသည်။ သို့သော် ယခုနှစ် မတ်လမှစ၍ အိန္ဒိယအစိုးရက dose ၂ ခုအကြား ၆ ပတ်မှ ၈ ပတ်ခွာထိုးရန် ညွှန်ကြားပြီး တစ်ဖန် မေလ ၁၃ ရက်နေ့မှစ၍ (ယူကေနိုင်ငံနှင့် အခြားနိုင်ငံများနည်းတူ) dose ၂ ခုအကြားတွင် ၁၂ ပတ်မှ ၁၆ ပတ်ခွာထိုးရန် ညွှန်ကြားခဲ့တာ တွေ့ရပါသည်။ ထို့ကြောင့် SII ကလည်း သူ့ website ၏ အမေးများသော မေးခွန်းနံပါတ် ၆ တွင် ထိုသို့ထိုးနိုင်သည်ဟု လက်ရှိဖော်ပြထားတာ တွေ့ရပါသည်။ (second dose ကို ထိုးရန် ၁၂ ပတ်ကျော်သွားလျှင်လည်း အစမှ ပြန်ထိုးစရာမလိုဘဲ second dose ထိုးနိုင်တယ်လို့လည်း ဖော်ပြထားပါသည်) ယခုမူ လေ့လာတွေ့ရှိချက်များအရ ယူကေနှင့် အခြားနိုင်ငံများက second dose ကို ၈ ပတ်မှ ၁၂ ပတ်ပဲ ခွာထိုးရန် ဆုံးဖြတ်ပြန်ရာ အိန္ဒိယအစိုးရကလည်း အသက် ၄၅ နှစ်နှင့်အထက် လူများတွင် လက်ရှိ ထို first dose နှင့် second dose အကြား အချိန်ကွာခြားချက်ကို ပြန်လျှော့ရန် သုံးသပ်လျက် ရှိပါသည်။
SII ၏ ကာကွယ်ဆေးစာရွက်အညွှန်းပါ စမ်းသပ်တွေ့ရှိထားသော ကာကွယ်မှုရာခိုင်နှုန်းများကို ဖော်ပြလိုက်ရပါသည်။ ၆ ပတ်အောက် ခွာထိုးလျှင် ကာကွယ်မှုရာခိုင်နှုန်း 53.28%၊ ၆-၈ ပတ် ခွာထိုးလျှင် ကာကွယ်မှုရာခိုင်နှုန်း 51.08%၊ ၉-၁၁ ပတ် ခွာထိုးလျှင် ကာကွယ်မှုရာခိုင်နှုန်း 60.55%၊ ၁၂ ပတ်အထက် ခွာထိုးလျှင် ကာကွယ်မှုရာခိုင်နှုန်း 78.79% တို့ ဖြစ်ပါတယ်။ အချုပ်အားဖြင့်ဆိုသော် ဘယ်လောက်ခွာထိုးရင် အကောင်းဆုံးဖြစ်မလဲဆိုသည်မှာ စမ်းသပ်လေ့လာနေကြဆဲ ဖြစ်ပါသည်၊ ကာကွယ်ဆေးရရှိနိုင်မှုနှင့် ကာကွယ်ဆေးထိုးပေးသူများ၏ သတ်မှတ်ချက်ပေါ် မူတည်၍ မူလပထမအတိုင်း second dose ကို first dose ထိုးအပြီး ၄ ပတ်မှ ၆ ပတ် (သို့မဟုတ်) ၈ ပတ်မှ ၁၂ ပတ် ခွာ၍ ထိုးနိုင်ပါသည်။ ၁၂ ပတ် ကျော်လျှင်လည်း အစမှ ပြန်ထိုးစရာမလိုဘဲ second dose ကို ထိုးနိုင်ပါသည်။"
ယခုထိုးပေးနေသော ကာကွယ်ဆေးကို နို့တိုက်မိခင် မထိုးပါနဲ့ဆိုပြီး ထိုးမပေးလိုက်တဲ့သူနဲ့ ထိုးလို့ရတယ်ဆိုပြီး ထိုးပေးလိုက်တဲ့သူ ရှိပါတယ်။ တစ်နေရာထဲ သွားထိုးတာ ကောင်တာမတူတာနဲ့ အဲ့လိုအခြေအနေ ကွဲပြားသွားပါတယ်။ သူတို့က အထက်က ညွှန်ကြားချက် ထပ်ရလို့ဆိုပြီး မထိုးပေးလိုက်ပါဘူး။ ထိုးခဲ့လိုက်ရတဲ့ နို့တိုက်မိခင်အနေနဲ့ နောက်တစ်ကြိမ်ထိုးသင့်/ မသင့် သိချင်ပါတယ်။ ကျေးဇူးတင်ပါတယ်။, Sinopharm ကိုဗစ်ကာကွယ်ဆေးကို အခြားသော အရွယ်ရောက်ပြီးသူများကဲ့သို့ နို့တိုက်မိခင်များတွင် ထိုးနှံနိုင်ပြီး ကာကွယ်ဆေးထိုးပြီးသည့်နောက်တွင်လည်း ကလေးကို မိခင်နို့ ဆက်လက်တိုက်ကျွေးနိုင်ကြောင်း ကမ္ဘာ့ကျန်းမာရေးအဖွဲ့ကြီးက ဖော်ပြထားပါတယ်။ တစ်ကြိမ်ထိုးပြီးသူအနေဖြင့်လည်း သတ်မှတ်ရက်တွင် ဒုတိယအကြိမ် သွားရောက်ထိုးရမှာ ဖြစ်ပါတယ်။ 
အိမ်မှာ ကိုဗစ်ဖြစ်ပြီး ဆေးရုံကဆင်းလာတဲ့သူ ကားလာပြင်ပါတယ်။ ဆေးရုံဆင်းတာ ၂ ရက်ပဲရှိပါသေးတယ်။ စိုးရိမ်စရာ ရှိလား။ ချောင်းဆိုးပြီး တံတွေး လျောက်ထွေးနေလို့ပါ။,"ကိုဗစ်ဖြစ်သူသည် ရောဂါလက္ခဏာစပေါ်သည့်ရက်မှ အနည်းဆုံး ၁၀ရက်အပြင် ရောဂါလက္ခဏာများသက်သာပြီး ကိုယ်ပူကျဆေးမသောက်ဘဲ ကိုယ်ပူမရှိတာ ၂၄နာရီပြည့်လျှင် အခြားသူအားပိုးမကူးစက်စေနိုင်တော့ပါ။ ကိုဗစ်ရောဂါပြင်းထန်သူများနှင့် ကိုယ်ခံအားနည်းသူတို့တွင် ရက်ပေါင်း ၂၀ကျော်သည်အထိ အခြားသူအားကူးစက်စေနိုင်ပါသည်။ 
ယခုဆေးရုံဆင်းလာသူ၏ ဖြစ်ပွားခဲ့သော ရောဂါအခြေအနေနှင့် ဆေးရုံတက်ခဲ့သောရက်အား အတိအကျမသိရသဖြင့် သေချာစွာမဖြေပေးနိုင်ခြင်းအတွက် တောင်းပန်ပါသည်။ ထိုသူနှင့် ၆ပေအကွာတွင်ရှိပြီး မိမိသည် mask သေချာစွာတပ်ထားလျှင် မစိုးရိမ်ရပါ။ တံတွေးထွေးထားသောမျက်နှာပြင်အား သေချာစွာပိုးသန့်စင်ပြီး လက်ကိုသေချာစွာဆေးကြောပါက ပိုးကူးစက်မှုကို ကာကွယ်နိုင်ပါသည်။
ကိုဗစ်ကူးစက်ခြင်းမှကာကွယ်ရန် mask ကိုစနစ်တကျတပ်ဆင်ခြင်း၊ လက်ကိုမကြာခဏ သေချာစွာဆေးကြောခြင်း၊ ၆ပေခွာနေထိုင်ခြင်း၊ လက်ဖြင့် မျက်စိ နှာခေါင်း နှင့် ပါးစပ်တို့ကို မထိခြင်း၊ အဆောက်အဦးအား လေဝင်လေထွက်ကောင်းအောင်ပြုလုပ်ခြင်း စသည်တို့ကိုလုပ်ဆောင်ရန် အကြုံပြုလိုပါသည်။"
ကိုဗစ်က သွေးကနေတစ်ဆင့် ကူးစက်တတ်ပါသလား။,"ယေဘုယျအားဖြင့် အသက်ရှူလမ်းကြောင်းမှတစ်ဆင့် ကူးစက်တတ်သော ဗိုင်းရပ်စ်ပိုးများသည် သွေးသွင်းခြင်းမှတစ်ဆင့် မကူးစက်တတ်ပါ။ ကိုဗစ်နှင့်ပတ်သက်၍ သွေးသွင်းခြင်းမှတစ်ဆင့် ကူးစက်သည့်ဖြစ်စဉ် မရှိသေးပါ။
သွေးလှူဒါန်းလိုသူများအတွက် European Center for Disease Prevention and Control ( ECDC )၏ အကြံပြုချက်များမှာ
- ကိုဗစ်ဖြစ်သူနှင့်ထိတွေ့မှုရှိခဲ့ဖူးသူသည် ထိတွေ့ခဲ့သည့်ရက်မှစ၍  ၂၁ ရက်အထိ သွေးလှူဒါန်းမှု မပြုရန်
- ကိုဗစ်ဖြစ်ဖူးသူသည် ရောဂါသက်သာသည့်ရက်မှစ၍ အနည်းဆုံး ၂၈ ရက်အထိ သွေးလှူဒါန်းမှု မပြုရန် တို့ဖြစ်ပါသည်။"
virus shut out ကဒ်တွေက တကယ်အလုပ်ဖြစ်ရဲ့လား? စျေးကွက်ထဲမှာ ရောက်နေပါပြီ။ ကျန်းမာရေးနဲ့ ညီ/ မညီဖြေပေးပါ ,Virus shut out ကဒ်ကို လည်ပင်းမှာ ချိတ်ဆွဲထားရုံနဲ့ ကိုဗစ်ရောဂါမှ မကာကွယ်နိုင်ပါ။ ထိုကဲ့သို့ လူအများ ထင်ယောင်ထင်မှားဖြစ်အောင် ကြော်ငြာရောင်းချနေသောကြောင့် ထိုပစ္စည်းများကို အမေရိကန် သဘာဝပတ်ဝန်းကျင် ကာကွယ်စောင့်ရှောက်ရေးအေဂျင်စီ (US Environmental Protection Agency) က နိုင်ငံတွင်းတင်သွင်းခွင့် ပိတ်ပင်ထားသော ပစ္စည်းဖြစ်သည်ကို သတိပြုသင့်ပါသည်။ ကိုဗစ်ပိုးကာကွယ်ရန်မှာ ကာကွယ်ဆေးထိုးခြင်းအပြင် mask တပ်၊ လက်ဆေး၊ ခပ်ခွာခွာနေခြင်းသာ ဖြစ်ပါသည်။ 
ကိုဗစ်ရောဂါပိုးရှိသူများ ၆ နာရီကြာ လိုက်ပါစီးခဲ့သော ကားပေါ်တွင် ရောဂါပိုးက ဘယ်အချိန်ထိ ရှိနေနိုင်ပါသလဲ?,မျက်နှာပြင်အမျိုးမျိုးပေါ် မူတည်၍ နာရီပိုင်းအတွင်းမှ နာရီအတန်ကြာသည်အထိ ကိုဗစ်ရောဂါပိုး ရှိနေနိုင်ပါတယ်။
 ကိုဗစ်၁၉ ကာကွယ်ဆေး ပထမအကြိမ်ထိုးပြီး တပတ်ကြာ စစ်ဆေးရင် ကာကွယ်ဆေးကြောင့် ကိုဗစ်၁၉ - p- ဖြစ်နိုင်လား,"ဘယ်လိုစစ်ဆေးတာလဲ အရင်ဆုံးသိဖို့လိုပါသည်။နှာခေါင်းတို့ဖတ်ယူပြီးစစ်ဆေး၍ positive ထွက်ပါက လတ်တလော ကိုဗစ်ပိုးကူးခံရခြင်းဖြစ်ပါသည်။
Antibody Test တွင် သွေးစစ်၍ G မှာပေါ်လျှင် အရင်တုန်းက ကူးခံရတာ ဖြစ်နိုင်သလို မကြာသေးမီက ကူးခံရပြီး ပေါ်တာလည်းဖြစ်နိုင်သည်။
ကာကွယ်ဆေးအောင်မအောင် antibody test သွေးဖောက်စစ်စရာမလိုပါ။ ကာကွယ်ဆေးထိုးပြီး antibody test စစ်ရန် ညွှန်ကြားထားခြင်းမရှိပါ။"
ကိုဗစ်ဖြစ်နေတဲ့ အချိန် ဆေးလိပ်သောက်လို့ ရပါသလား,ကိုဗစ်ဖြစ်နေစဉ် ဖြစ်ပြီးမှ မဟုတ်ဘဲ ဘယ်လို အခြေအနေမျိုးမှာမှ ဆေးလိပ်မသောက်သင့်ပါဘူး။ ဆေးလိပ်သောက်တဲ့သူနဲ့ ဆေးလိပ်ငွေ့ကို ရှူရှိုက်မိတဲ့သူတွေမှာ ကျန်းမာရေး ထိခိုက်မှုတွေ ဆိုးကျိုးတွေ အများကြီးရှိပါတယ်။ဆေးလိပ်သောက်ခြင်းကြောင့် ကင်ဆာရောဂါ၊နှလုံးရောဂါ၊လေဖြတ်ခြင်း၊အဆုတ်နှင့်အသက်ရှူလမ်းကြောင်းဆိုင်ရာရောဂါများ၊ဆီးချိုသွေးချိုရောဂါ၊နာတာရှည်အဆုတ်လေပြွန်ကျဉ်းရောဂါ စတဲ့ ရောဂါတွေ ဖြစ်စေနိုင်ပါတယ်။ 
အောက်ဆီဂျင် ၉၀အောက် ကျခဲ့တဲ့ လူတစ်ယောက်က recovery stage မှာပဲ ဆေးလိပ်ပြန်သောက်နေရင် ဘာဆိုးကျိုးရှိမလဲ,ကိုဗစ်ဖြစ်နေစဉ် ဖြစ်ပြီးမှ မဟုတ်ဘဲ ဘယ်လို အခြေအနေမျိုးမှာမှ ဆေးလိပ်မသောက်သင့်ပါဘူး။ ဆေးလိပ်သောက်တဲ့သူနဲ့ ဆေးလိပ်ငွေ့ကို ရှူရှိုက်မိတဲ့သူတွေမှာ ကျန်းမာရေး ထိခိုက်မှုတွေ ဆိုးကျိုးတွေ အများကြီးရှိပါတယ်။ဆေးလိပ်သောက်ခြင်းကြောင့် ကင်ဆာရောဂါ၊နှလုံးရောဂါ၊လေဖြတ်ခြင်း၊အဆုတ်နှင့်အသက်ရှူလမ်းကြောင်းဆိုင်ရာရောဂါများ၊ဆီးချိုသွေးချိုရောဂါ၊နာတာရှည်အဆုတ်လေပြွန်ကျဉ်းရောဂါ စတဲ့ ရောဂါတွေ ဖြစ်စေနိုင်ပါတယ်။ 
ကိုဗစ်ဖြစ်ပြီး Day 26 ရက်ရှိပါပြီ။ အောက်ဆီဂျင် ၉၀ %၉၁% ပတ်ဝန်းကျင်ဖြစ်နေပါတယ်။ အောက်ဆီဂျင်တက်အောင် ဘယ်လိုလုပ်ရမလဲ။ (ဥပမာ - ဆေး၊ အစားအသောက်၊ အနေအထိုင်)။,"အောက်ဆီဂျင်တက်အောင်ပေးရတဲ့ ဆေး ရယ်လို့မရှိပါဘူး။ အောက်ဆီဂျင်ကျတဲ့ သူတွေအတွက် လိုအပ်တဲ့ ကုသမှုအနေနဲ့ ဆေးဝါးတွေ နဲ့ ကုသပေးတာပဲရှိပါတယ်။ အစားအသောက်အနေနဲ့ လည်း အာဟာရ ပြည့်ဝအောင် အသားငါးအသီးအရွက်ပဲအမျိုးမျိုးကို စုံစုံလင်လင် စားသင့်ပါတယ်။ 
အောက်ဆီဂျင်ကျတဲ့ သူတွေအတွက် ကုသမှုတစ်ခုဖြစ်တဲ့ ပုံမှန် ပက်လက်အိပ်သည့် အနေအထားမျိုး မဟုတ်ဘဲ နိုးနေစဉ်မှောက်လျက်နေခြင်းနည်း (awake proning position)ဖြင့် နေရန် ကျန်းမာရေးဝန်ကြီးဌာနက လမ်းညွှန်ထားပါသည်။"
လက်ရှိကိုဗစ်ကုသဆေးထဲမှာ အကောင်းဆုံးဆေးက ဘာပါလဲ။,"ကိုဗစ်ရောဂါကို ကုသရန် တိကျသောဆေးဝါးမရှိသေးပါ။ ကုသဆေးရရှိဖို့အတွက် ကမ္ဘာ့ကျန်းမာရေး အဖွဲ့ကြီးက ဦးဆောင်ပြီး အစွမ်းကုန်ကြိုးစားနေပါတယ်။ သို့ရာတွင် ကိုဗစ်ရောဂါအတွက် ကာကွယ်ဆေး (vaccine)ရရှိနေပါပြီ။
ကိုဗစ်ရောဂါကို ကုသနိုင်သည်ဟုဆိုကာ အနောက်တိုင်းဆေးပညာ၊တိုင်းရင်းဆေး၊ အိမ်တွင်းဆေး အမျိုးမျိုး ပေါ်ထွက်နေသော်လည်း လက်ရှိအခြေအနေတွင် ခိုင်မာသော သက်သေ အထောက်အထားများမရှိသေးပါ။
သို့ရာတွင် သက်ဆိုင်ရာ ဆေးရုံများ၏ treatment guideline များအတိုင်းဆေးရုံတွင် သေချာ စွာ ကုသမှု ခံယူပါက လူနာများအသေအပျောက်နည်း၍ ကျန်းမာရေး ပြန်လည် ကောင်းမွန်လာမည်ဖြစ်သည်။
အားဆေးများဖြစ်သော Multivitamin၊ Vitamin C အစရှိသော ဆေးများသည် ဖြည့်စွက်ဓာတ်စာသဘောသာ ဖြစ်ပါသည်။ ကိုဗစ်ကာကွယ်နိုင်တယ်လို့ တိတိပပ အထောက်အထား မရှိသောကြောင့် သောက်ခြင်း၊ မသောက်ခြင်းသည် မိမိသဘောသာ ဖြစ်ပါသည်။
ပုံမှန်အားဖြင့် အစာအာဟာရဓာတ်စုံလင်မျှတစွာ စားနိုင်သူတစ်ယောက်အဖို့ အားဆေးမလိုအပ်ပါ။ သက်ကြီးရွယ်အိုများ၊ ကိုယ်ဝန်ဆောင်မိခင်များ၊ အာဟာရဓာတ်ချို့တဲ့သူများ၊ ရောဂါကြောင့် အူလမ်းကြောင်းမှ အာဟာရဓာတ် ကောင်းစွာ မစုပ်ယူနိုင်သူများသာ အားဆေးလိုအပ်ပါသည်။
ကိုဗစ်ရောဂါကူးစက်ခံရသည့်တိုင် ကိုယ်ခံအားကောင်းမွန်သူသည် ရောဂါလက္ခဏာများ ပြင်းထန်စွာ ခံစားရသည့်အဆင့်သို့ ရောက်နိုင်ခြေနည်းပါးပြီး ပြန်လည်ကောင်းမွန်ရန် အခွင့်အရေးများပါသည်။
ကိုယ်ခံအားကောင်းစေရန် အိပ်ရေးဝဝအိပ်ပါ၊ အသား၊ငါး၊အသီးအရွက်တို့ကို အာဟာရဓာတ် စုံလင်မျှတအောင် စားပါ၊ ရေများများသောက်ပါ၊ ကိုယ်လက်လှုပ်ရှားမှု ပုံမှန်ပြုလုပ်ပါ၊ စိတ်ဖိစီးမှု တတ်နိုင်သမျှ လျှော့ချပါ။"
လူကြီးတစ်ယောက်အနေနဲ့ ဆီးချိုရောဂါ က ကိုဗစ် 19 အပေါ်ဘယ်လောက်သက်ရောက်မှုရှိပါသလဲ,"American diabetes association က ဆီးချိုသွေးချိုရောဂါရှိတဲ့သူတွေမှာ ကိုဗစ်ကြောင့် နောက်ဆက်တွဲ ဆိုးကျိုးတွေ ပိုပြီး ခံစားရတယ် ဆိုပါတယ်။ အဲဒီ့အထဲကမှ အမျိုးအစား၁ ဆီးချိုသွေးချိုရောဂါသမားတွေနဲ့ ကိုယ်ဝန်ဆောင် ဆီးချိုသွေးချို ရောဂါသမားတွေက ပိုပြီးတော့ ခံစားရတတ်ပါတယ်။  
ဗိုင်းရပ်စ် ပိုးကူးစက်ခံရတာဖြစ်တဲ့အတွက်ကြောင့် အမျိုးအစား၁ ဆီးချိုသွေးချိုရောဂါသမားတွေမှာ နောက်ဆက်တွဲ ဆိုးကျိုးတွေထဲက တစ်ခုဖြစ်တဲ့ Diabeteic Ketoacidosis (DKA)လည်း ဖြစ်နိုင်ချေပိုများတာတွေ့ရပါတယ်။
ဆီးချို ရောဂါရှိတဲ့သူတွေမှာ ကိုဗစ်ရောဂါလက္ခဏာ ပေါ်ပေါက်လာတဲ့အခါ ဆရာဝန်နဲ့အမြန်ဆုံးဆွေးနွေးတိုင်ပင်သင့်ပါတယ်။ မိမိရဲ့ ဆီးချိုသွေးချိုပမာဏ ၊ ketone ပမာဏ၊ အရည် သောက်သုံးမှုပမာဏ၊ ခံစားနေရတဲ့ ဝေဒနာ အသေးစိတ်၊ ဆီးချိုသွေးချိုကို ဘယ်လို ထိန်းမလဲ စတာတွေကို ဆွေးနွေးသင့်ပါတယ်လို့ အကြံပြုထားပါတယ်။"
ကျနော် အသက် ၅၁ နှစ်ရှိပါပြီ Covid ကို အောင်မြင်စွာ ကျော်လွှားနိုင်ခဲ့တာ ၁ လ ပြည့်ပါပြီ Antibody ဘယ်လောက်ထွက်တယ်ဆိုတာ သိချင်ပါတယ် ဘယ်လိုလုပ်ရမလဲ ဖြေကြားပေးပါ,Antibody Test သည် မဖြစ်မနေစစ်ရမည့် Test တစ်ခုမဟုတ်ပါ။ Antibody Test သည် ကိုဗစ်ဖြစ်ဖူးသူအများစုတွင် positive ဖြစ်နိုင်ပါသည်။လေ့လာမှုများအရ ကူးစက်ခံရပြီးသူ၏ ၅ရာခိုင်နှုန်းမှ ၁၀ရာခိုင်နှုန်းခန့်မှာ antibody negative ဖြစ်နိုင်သည်ဟုလည်း တွေ့ရှိထားပါသည်။ ယခုအချိန်တွင် ဓာတ်ခွဲခန်းအချို့၌ Antibodyပမာဏ မည်မျှ ရှိပြီဟု  အ‌ရေအတွက် နှင့်ဖော်ပြသည့် . .စစ်ဆေးမှုများပြုလုပ်နိုင်သော်လည်း US FDA  နှင့်  CDC မှထို Test များ  ပြုလုပ်ရန်အားမပေးပါ။ အဘယ်ကြောင့်ဆိုသော်  Antibody ဘယ်လောက်ထွက်ပါက   ကိုဗစ် ထပ်မံကူးစက်ခံရခြင်းကို  ကာကွယ်ပေးသည်ဟု သေချာမသိသေးသောကြောင့်ဖြစ်ပါသည်။ ထို့ပြင် Antibody positive ဖြစ်ခြင်းသည်။ ကိုဗစ်အားခံနိုင်ရည်ရှိသွားပြီဟုမပြောနိုင်သလို . ကာကွယ်ဆေးထိုးသင့် မထိုးသင့် အဆုံးအဖြတ်ပေးသောအရာလည်းမဟုတ်ပါ။ ကိုဗစ်ဖြစ်ပြီးသော်လည်း ကာကွယ်ရေးနည်းလမ်းများကို ဆက်လက်လိုက်နာရမည့်အပြင်  ကာကွယ်ဆေးရရှိပါကထိုးနှံရန်အကြံပြုလိုပါသည်ခင်ဗျာ
"Antibody Test Kit တွေအကြောင်းသေချာလေးသိချင်ပါ
တယ်။ Antibody ထွက်တာနဲ့ ကိုဗစ်ပျောက်ပြီလို့ယူဆလို့ရပါသလား
ခင်ဗျာ။ P မဖြစ်ဖူးလည်း စစ်လို့ရပါသလား။ ","Antibody test kit များသည် ကိုဗစ် antigen အားအသုံးပြုထားပြီး  စစ်ဆေးခံရသူ၏ ကိုဗစ်ပိုးအား ခန္ဓာကိုယ်မှတုံ့ပြန်ပစ္စည်း(Antibody ) နှင့်ဓာတ်ပြုကာ အနီကြောင်းလေးပေါ်လာပါက positive ဟုခေါ်ပြီး စစ်ဆေးခံရသူတွင် antibody ထွက်ထားသည်ဟု ပြောနိုင်ပါသည်။ လက်ထိပ်မှ သွေးနမူနာယူကာ စစ်ဆေးရခြင်းဖြစ်ပါသည်။ Test kit အများစုတွင် C ၊ G နှင့် M ဟူ၍ပါရှိပြီး မိမိစစ်ဆေးသည့် ရက်ပေါ်မူတည်၍ အဖြေပေါ်သည့် ပုံစံပြောင်းလဲနိုင်ပါသည်။ C တွင်အနီကြောင်းပေါ်မှသာ အဖြေဖတ်လို့ရပါသည်။ C တွင်မပေါ်ပါက နောက်တစ်ကြိမ်စစ်ဆေးရပါမည်။ M ဆိုသည်မှာ Immunoglobulin M ဟုခေါ်ပြီး လက္ခဏာပေါ်ပြီး ၇ရက်ဝန်းကျင်တွင်ပေါ်နိုင်ပြီး G ဆိုသောImmunoglobulin G မှာ လက္ခဏာပြပြီး ၁၄ရက်ကျော်မှစကာ လပိုင်းအထိ သို့မဟုတ် နှစ် နဲ့ချီ၍ ပေါ်နိုင်သည်ဟုဆိုပါသည်။အဖြေမှာ C တစ်ခုတည်း ပေါ်ခြင်း ၊ C နှင့် G ပေါ်ခြင်း၊ C, G နှင့် Mသုံးခုစလုံးပေါ်ခြင်း စသဖြင့်ဖြစ်နိုင်သည်။ C တစ်ခုပဲ ပေါ်ခြင်းသည်မိမိ၏စစ်ဆေးမှုမှ antibody မတွေ့ရှိဟု သာပြောနိုင်ပါသည်။Antibody မရှိဟုပြောခြင်းမဟုတ်ပါ။ Antibody မှာ ကိုဗစ်ဖြစ်ဖူးလျှင်အချိန်ကာလပေါ်မူတည်၍အနည်းနှင့်အများရှိမည်သာဖြစ်ပါသည်။အချိန်ကြာသည်နှင့်အမျှ antibody level မှာ တဖြည်းဖြည်းနည်းသွားနိုင်သည်ဟုယူဆကြပါသည်။ လေ့လာနေကြဆဲ ဖြစ်ပါသည်။ ကိုဗစ်ကူးစက်ခံရသူများ၏၅ရာခိုင်နှုန်းမှ ၁၀ရာခိုင်နှုန်းတွင် Antibody စစ်ဆေးပါက negativeထွက်ပါသည်ဟုလေ့လာမှုများ ကဆိုကြပါသည်။ ကိုဗစ်ပျောက်မပျောက်ကို Antibody ထွက်မထွက်ဖြင့်ဆုံးဖြတ်၍မရပါ။ ကိုဗစ်ပိုးသည် ဗိုင်းရပ်ပိုး ဖြစ်သောကြောင့် ခန္ဓာကိုယ်မှ ပြန်လည်တိုက်ခိုက်မည်သာဖြစ်ပြီး ခုခံအားကောင်းနေသူများတွင် ဗိုင်းရပ်ပိုးပမာဏ မှာ လက္ခဏာပြပြီး ၁၀ရက်ခန့်တွင် အတော်လျော့နည်းသွားပါသည်။ ကူးစက်ခံရပြီး ရောဂါပြင်းထန်သူ သေဆုံးသူများတွင်လည်း Antibody ပေါ်နေနိုင်သည်ကိုသတိပြုစေလိုပါသည်။ကိုဗစ်ပျောက်ကင်းသည်ဆိုသည်မှာ ကိုဗစ်ကြောင့်ဖြစ်သော အဆုတ်ရောင်ခြင်းအပါအဝင်ရောဂါလက္ခဏာများသက်သာလာကာ လတ်တလော အသက်အန္တရာယ် မရှိတော့ခြင်းကိုခေါ်ဆိုခြင်းမျိုး ဖြစ်သင့်ပါသည်။
Antigen test တွင် P ( positive ) ထွက်ပြီး antibody ထွက်ပါက လတ်တလောကူးစက်မှု ( Recent infection ) ဟု အကြမ်းဖျင်းပြောနိုင်ပြီး P မဖြစ်ဘဲ  စစ်ဆေး၍ positive ထွက်ပါက လတ်တလောကူးစက်မှုလည်း ဖြစ်နိုင်သလို ယခင်ကကူးစက်ဖူးခြင်း ( Previous Infection) လည်းဖြစ်နိုင်ပါသည်။Antibody တွေ့သည် ဖြစ်စေ မတွေ့သည်ဖြစ်စေ ကိုဗစ်ကာကွယ်ရေးနည်းလမ်းများကိုလိုက်နာရမည့်အပြင် ကာကွယ်ဆေးရရှိပါက ထိုးနှံရန်အကြံပြုလိုပါသည်ခင်ဗျာ။"
Post Covid ဆေးစစ်ချက်..ဒါမှမဟုတ်..နောက် ၁ လကျော်လောက်ကြာအပြီးမှာ Covid နဲ့ဆက်စပ်နော​က်ဆက်တွဲဆိုးကျိုးတွေကို ရှောင်နိုင်ဖို့ ဆေး..သွေးစစ်ဖို့လိုအပ်ပါသလား။ လိုအပ်ရင် စစ်ရမယ့်အမျိုးအစားများကိုသိချင်ပါတယ်။ လူကြီး ..လူငယ် စစ်ရမယ့်အမျိုးအစားမတူရင်လဲခွဲပြောပေးပါဦး,Positive ဖြစ်ဖူးသော်လည်း ရောဂါမပြင်းထန်သူ အောက်ဆီဂျင်အထောက်အကူယူစရာမလိုသူ၊ ရောဂါခံမရှိသူ၊ လတ်တလော လက္ခဏာမရှိသူများအနေဖြင့် ထူးထွေသောစစ်ဆေးမှုများမလိုအပ်တတ်ပါ။ မိမိစစ်ဆေးလိုပါက ဆရာဝန်နှင့်တိုင်ပင်ပြီးစစ်ဆေးခြင်းသည်သာအကောင်းဆုံးဖြစ်ပါသည်
ကိုဗစ်၁၉ ကာကွယ်ဆေး ပထမအကြိမ်ထိုးပြီး တပတ်ကြာ စစ်ဆေးရင် ကိုဗစ်၁၉ - p- ဖြစ်နိုင်လား,"ဖြစ်နိင်ပါသည်။
ကိုဗစ် Antigen Test kit positive ဖြစ်ပါက လတ်တလော ကိုဗစ်ဝင်နေ  ခြင်းကိုပြပါသည်။ ကာကွယ်ဆေး အစွမ်းပြနိုင်ရန် နှစ်ပတ်ခန့်စောင့်ရမည့်အပြင် မည်သည့်ကာကွယ်ဆေးကမှ ရာနှုန်းပြည့်မကာကွယ်နိုင်ပါ။ ထို့ကြောင့် ကာကွယ်ဆေးထိုးဖူးသည်ဖြစ်စေ မထိုးဖူးသည်ဖြစ်စေ P ထွက်ပါက လတ်တလောကူးစက်ခြင်း ( current infection) ဟုသာ သတ်မှတ်ရပါမည်။"
P ဖြစ်ပြီး 21 ရက် နောက်ပိုင်း Medical check up လုပ်ဖို့ လိုအပ်တာလေးတွေ သိချင်ပါတယ်,Medical check up လုပ်တာက အသက်အရွယ်၊ ကျား/မ ၊ရောဂါအခံရှိမရှိ ပေါ်မှာ မူတည်ပြီး တစ်ယောက်နဲ့ တစ်ယောက် မတူပါဘူး ။သက်ဆိုင်ရာဆရာဝန်ရဲ့ညွှန်ကြားချက်နဲ့ check up ပြုလုပ်နိုင်ပါတယ်။
အရာဝတ္ထုတွေကတစ်ဆင့် ဘယ်လိုကူးစက်နိုင်သလဲ? ဥပမာ ကားကနေတစ်ဆင့် ဘယ်လိုကူးစက်နိုင်လဲ သတိထားရမလဲ ဖြေကြားပေးပါ။,ကိုဗစ်ရောဂါရှိသူမှ နှာချေခြင်း၊ ချောင်းဆိုးခြင်းတို့မှ ထွက်လာသော အမှုန်အမွှားများသည် အရာဝတ္ထုမျက်နှာပြင်ပေါ်ကျပြီး ထိုမျက်နှာပြင်အား တစ်စုံတစ်ယောက်က ကိုင်မိပါက ပိုးများသည် လက်ပေါ်ရောက်ရှိသွားပါသည်။ ထိုပိုးရှိသောလက်ဖြင့် မျက်စိ၊ နှာခေါင်း နှင့် ပါးစပ်တို့ကို ထိမိပါက ရောဂါပိုး ကူးစက်နိုင်ပါသည်။ ထို့ကြောင့် အရာဝတ္ထုများကို ထိတွေ့ပြီးတိုင်း ဆပ်ပြာနှင့်ရေကိုသုံး၍ စနစ်တကျလက်ဆေးခြင်း ( သို့မဟုတ် ) Alcohol ၇၀%  ပါသော လက်သန့်ဆေးရည်ဖြင့် လက်ကိုစနစ်တကျဆေးခြင်းတို့ကိုပြုလုပ်ပေးရပါမည်။ ထို့အပြင် လက်ဖြင့် မျက်စိ၊ နှာခေါင်း နှင့် ပါးစပ်တို့ကို မထိတွေ့ရန်လည်း လိုအပ်ပါသည်။
စတုတ္ထလှိုင်း ဖြစ်နေပြီလို့ post တွေတွေ့လို့ ဟုတ်ပါသလား,ယခုအချိန်တွင် အမေရိကန်၊ ပြင်သစ်၊ အရှေ့အလယ်ပိုင်းနိုင်ငံများတွင် ကိုဗစ် စတုတ္ထလှိုင်း ဖြစ်ပွားလျက်ရှိသည်ကို တွေ့ရပါသည်။ လက်ရှိ မြန်မာနိုင်ငံတွင်တော့ ကိုဗစ် တတိယလှိုင်း ဖြစ်ပွားလျက် ရှိပါသည်။ ကိုဗစ်ရောဂါသည် ကူးစက်ရောဂါတို့၏ သဘာဝအတိုင်း ဖြစ်ပွားသူဦးရေ တဖြည်းဖြည်းများလာ၊ အများဆုံးအခြေအနေတစ်ခု (peak) သို့ ရောက်၊ ပြီးမှ တဖြည်းဖြည်း ပြန်ကျသွားတာကို graph ပုံတွင် ဆွဲကြည့်လျှင် လှိုင်းလုံး (wave) သဖွယ် တွေ့နိုင်ပါသည်။ လှိုင်းလုံးတစ်ခု ငြိမ်သွားသော်လည်း နောက်လှိုင်းလုံးတစ်ခုအနေဖြင့် ထပ်၍ လာနိုင်သောကြောင့် ရောဂါကာကွယ်ရေးနည်းလမ်းများဖြစ်သည့် mask တပ်၊ လက်ဆေး၊ ၆ ပေကွာ ခပ်ခွာခွာနေခြင်း၊ ကာကွယ်ဆေးထိုးနှံခြင်းတို့ကို စဥ်ဆက်မပြတ်လုပ်ဆောင်ရန် အလွန်အရေးကြီးပါသည်။
positive ဖြစ်တဲ့သူ isolate နေပါသည်။ အခန်းအတွင်းမှ မည်သည့်ပစ္စည်းမှ အပြင်မထုတ်ပါ။ ၂၁ ရက် ပြည့်ပြီးလျှင် ထိုအခန်းအတွင်းမှ ပစ္စည်းများအား အခြားသူများမှ ကိုင်တွယ်၍ ရပါပြီလား?,ယေဘုယျအားဖြင့် ပြောလျှင်တော့ ထိုပစ္စည်းများကို ကိုင်တွယ်၍ ရပါပြီ။ သို့သော် လူနာပြုစုခြင်းပြီးဆုံးပါက (သီးသန့်နေဖို့ ရက်ပြည့်သွားပြီးပါက) ပိုးတွေ့အတည်ပြုလူနာ အခန်းတွင်းရှိ မျက်နှာပြင်များအပါအဝင် နေအိမ်တစ်ခုလုံး ပိုးသတ်သန့်စင် သန့်ရှင်းရေး ဆောင်ရွက်သင့်ပါသည်။
kappa covid ရဲ့ လက္ခဏာတွေ သိချင်ပါတယ်။ အခုက လက္ခဏာမပြပဲ ဖြစ်တတ်တယ် လို့ ပြောနေကြလို့ပါ။ delta လက္ခဏာတွေနဲ့ ဘာတွေ ကွာခြားပါသလဲ။,"ကိုဗစ်-၁၉ ရောဂါပိုး (SARS-CoV-2) ဟာ ဗိုင်းရပ်စ်ပိုး (Virus) တစ်မျိုးဖြစ်ပါတယ်။ ဗိုင်းရပ်စ်ပိုးတွေရဲ့ သဘောသဘာဝအရ စဉ်ဆက်မပြတ်ပြောင်းလဲနေတတ်တဲ့သဘော (Mutation) ရှိပြီး မျိုးကွဲ (New variant) တွေဖြစ်လာတတ်ပါတယ်။ အချို့သောမျိုးကွဲတွေဟာ လျင်မြန်စွာ ကူးစက်တတ်ခြင်း (သို့မဟုတ်) ရောဂါပြင်းထန်တတ်ခြင်းတို့ဖြစ်စေနိုင်တဲ့အတွက် အထူး အလေးထား ဂရုပြုဖို့ လိုအပ်ပါတယ် (Variant of Concern)။ အချို့မျိုးကွဲတွေမှာတော့ ထိုကဲ့သို့ဖြစ်စေနိုင်ခြင်း မရှိသေးသော်လည်း ဖြစ်လာနိုင်ဖွယ်ရှိတဲ့အတွက် ဆက်လက်လေ့လာ စောင့်ကြည့်ဖို့ လိုအပ်ပါတယ် (Variant of Interest)။ 
ကမ္ဘာ့ကျန်းမာရေး အဖွဲ့ကြီးမှ ကြေညာထားသော အထူးအလေးထား ဂရုပြုရမည့် ကိုဗစ်-၁၉ ရောဂါပိုး (SARS-CoV-2) မှာ ယခုလက်ရှိအချိန်အထိ မျိုးကွဲ (၄) ခုသာ ရှိပါသေးတယ်။
- B.1.1.7 (Alpha): (၂၀၂၀) ခုနှစ်၊ စက်တင်ဘာလတွင် UK ၌ စတင်တွေ့ရှိ၊ 
- B.1.351 (Beta): (၂၀၂၀) ခုနှစ်၊ ဒီဇင်ဘာလတွင် တောင်အာဖရိက၌ စတင်တွေ့ရှိ၊
- P.1 (Gamma): (၂၀၂၀) ခုနှစ်၊ နိုဝင်ဘာလတွင် ဘရာဇီးနိုင်ငံ၌ စတင်တွေ့ရှိ၊
- B.1.617.2 (Delta): (၂၀၂၀) ခုနှစ်၊ အောက်တိုဘာလတွင် အိန္ဒိယနိုင်ငံတွင် စတင်တွေ့ရှိ၊
တို့ဖြစ်ပါတယ်။
ဆက်လက်လေ့လာ စောင့်ကြည့်ရမယ့် မျိုးကွဲများ အနေနဲ့ကတော့ အောက်ပါတို့ကို သတ်မှတ်ထားပါတယ်။ 
- B.1.525 (Eta): (၂၀၂၀) ခုနှစ်၊ ဒီဇင်ဘာလတွင် နိုင်ငံအများ၌ စတင်တွေ့ရှိ၊
- B.1.526 (Iota): (၂၀၂၀) ခုနှစ်၊ နိုဝင်ဘာလတွင် အမေရိကန်နိုင်ငံ၌ စတင်တွေ့ရှိ၊
- B.1.617.1 (Kappa): (၂၀၂၀) ခုနှစ်၊ အောက်တိုဘာလတွင် အိန္ဒိယနိုင်ငံ၌ စတင်တွေ့ရှိ၊
- C.37 (Lambda): (၂၀၂၀) ခုနှစ်၊ ဒီဇင်ဘာလတွင် ပီရူးနိုင်ငံ၌ စတင်တွေ့ရှိ တို့ဖြစ်ပါတယ်။ 
Kappa မျိုးကွဲဟာ ၎င်းတို့ထဲမှ တစ်ခုသာဖြစ်ပါတယ်။ ရောဂါလက္ခဏာများမှာ Delta မျိုးကွဲနှင့် ကွာခြားမှု မရှိပါ။ "
ကလေးတွေမှာကူးစက်ရင် အသက်ဆုံးရှုံးနိုင်လား။ ဘယ်လိုလက္ခဏာတွေပြလဲနှင့် ဘယ်လိုစောင့်ရှောက်ကုသမှုလုပ်ပေးရမလဲ။ ဖြေပေးစေချင်ပါတယ်။ ,အများအားဖြင့် ကလေးများမှာ လူကြီးများကဲ့သို့ ကိုဗစ်ရောဂါပိုး ကူးစက်ခံရနိုင်သော်လည်း ရောဂါပြင်းထန်စွာ ခံစားရနိုင်ခြေနည်းပါတယ်။ အနည်းငယ်သော ကလေးအချို့တွင်တော့ ရောဂါလက္ခဏာများ ပြင်းထန်နိုင်ပါတယ်။ ကလေးအများစုမှာ ရောဂါလက္ခဏာ မပြကြဘဲ ရောဂါပိုးသယ်ဆောင်သူတွေ ဖြစ်နိုင်ကြပြီး အခြားသူများထံသို့ ရောဂါပိုးကူးစက်စေနိုင်ပါတယ်။ လက္ခဏာများမှာ လူကြီးများတွင် ခံစားရသော လက္ခဏာများနှင့် ယေဘုယျအားဖြင့် တူညီပါတယ်။ ခံစားရသော ရောဂါလက္ခဏာများအလိုက် (ဥပမာ၊ အဖျားကြီးပါက ရေပတ်တိုက်ခြင်း၊ ပါရာစီတမော ဆေးတိုက်ခြင်း၊ နှာစေးပါက နှာစေးပျောက်ဆေးတိုက်ခြင်း စသည်) ကလေးအား ပြုစုစောင့်ရှောက်ရန် လိုပါတယ်။ အကယ်၍ အောက်ပါလက္ခဏာများ ခံစားရပါက ကျန်းမာရေးဝန်ထမ်းနှင့် အမြန်ဆုံးပြသရန် လိုပါတယ်။ ၎င်းတို့မှာ အသက်ရှုခက်ခဲခြင်း (ရင်ဘတ်ရှိ နံရိုးကြားနေရာများ ချိုင့်ဝင်ခြင်း၊ နှာခေါင်းဝ ကျယ်၍ အားစိုက်ရှူနေရခြင်း)၊ အလွန်အမင်း မှိန်းခြင်း၊ အသိစိတ်ကင်းမဲ့ခြင်း၊ ရင်ဘတ်အောင့်ခြင်း၊ အရေပြားများ ဖျော့တော့၍ အေးစက်နေခြင်း၊ မူးဝေခြင်း၊ အလွန်အမင်း ဗိုက်နာခြင်းတို့ ဖြစ်ပါတယ်။ 
ကိုဗစ်ဖြစ်ပြီး ၂၁ ရက်အကြာမှာ ပိုးထပ်ကူးသူတွေရှိတယ်လို့ ကြားနေရပါတယ်။ အဲ့လိုထပ်ကူးရင်က Antibody ထွက်ပြီးသားဖြစ်လို့ ရောဂါပြင်းထန်စွာ ထပ်ခံစားရနိုင်ပါသလား။,ကိုဗစ်နောက်ဆက်တွဲ လက္ခဏာများ ခံစားရခြင်းကို ကိုဗစ်ပိုး ထပ်မံကူးစက်ခံရသည်ဟု ထင်မြင်မိခြင်း ဖြစ်နိုင်သကဲသို့ မတူကွဲပြားသော ဗိုင်းရပ်စ်မျိုးကွဲ ကူးစက်ခံရခြင်းလည်း ဖြစ်နိုင်ပါတယ်။ အကယ်၍ ဗိုင်းရပ်မျိုးကွဲတစ်ခု ထပ်မံကူးစက်ခံရခြင်းဖြစ်ပါက ရောဂါပြင်းထန်မှုသည် Antibody ထွက်ပြီးသား ဖြစ်ခြင်းနှင့် မသက်ဆိုင်ဘဲ ကိုယ်ခံအားအခြေအနေ၊ ရောဂါအခံရှိမရှိ၊ ဗိုင်းရပ်စ်မျိုးကွဲ၏ ခန္ဓာကိုယ်ပေါ်တွင် သက်ရောက်မှု အတိုင်းအတာတို့ပေါ်တွင် မူတည်ပါလိမ့်မယ်။
တွေ့ဖူးသမျှ အနံ့ပျောက်တဲ့လူနာတွေမှာ အောက်ဆီဂျင်မကျတာနဲ့ အောက်ဆီဂျင်ကျတဲ့လူနာတွေက အနံ့မပျောက်တာတွေတွေ့ရလို့ပါ။ အနံ့ပျောက်ခြင်းနဲ့အောက်ဆီဂျင်ကျခြင်းက အဆက်အစပ်များရှိလား။,ကိုဗစ်ရောဂါတွင် ရောဂါလက္ခဏာခံစားရပုံများမှာ တစ်ဦးနှင့်တစ်ဦး တူညီမှု မရှိပါ။ အနံ့ပျောက်ခြင်းနှင့် အောက်ဆီဂျင်ကျခြင်းတို့ ဆက်စပ်မှု ရှိမရှိနှင့် ပတ်သက်၍ လေ့လာတွေ့ရှိချက်များ မရှိသေးပါ။ သို့ရာတွင် လေ့လာမှုတချို့အရ အနံ့ပျောက်ခြင်း လက္ခဏာရှိသူ အများစုသည် ပြင်းထန်သော ရောဂါများ ခံစားရခြင်း နည်းပါးကြောင်း တွေ့ရှိရပါတယ်။ သို့သော်လည်း ထိုသို့တထစ်ချ ကောက်ချက်ဆွဲရန်အတွက် သုတေသနအချက်အလက်များ ခိုင်ခိုင်မာမာ မရှိသေးပေ။
အရင်ထဲက အသက်ရှုမဝ တချက်တချက် ရှိုက်ရှိုက်ပြီးရှူမှ အဆင်ပြေတယ်ဆိုတဲ့သူက ခုချိန်မှာ ကိုဗစ်ကလည်း အသက်ရှူမဝဖြစ်တတ်တယ်ဆိုတာနဲ့ဆက်ပြီး သိချင်ပါတယ်။,ယခင်က အသက်ရှုလမ်းကြောင်းဆိုင်ရာ ရောဂါရှိသူများသည် ကိုဗစ်ရောဂါကူးစက်ခံရပါက ပြင်းထန်သော ရောဂါလက္ခဏာများ ခံစားရလေ့ရှိကြောင်း တွေ့ရပါတယ်။ ထိုသို့သော သူများတွင် ရောဂါဖြစ်ပွားပါက သာမန်လူများထက် အသက်ရှူကြပ်ခြင်း၊ မောခြင်း၊ သွေးတွင်းအောက်ဆီဂျင်ကျဆင်းခြင်းစသည့် ရောဂါလက္ခဏာများကို ပိုမိုကြုံတွေ့ရနိုင်ပါတယ်။
ကိုဗစ်ဖြစ်ပွားခဲ့ဖူးသူတစ်ယောက်အနေနဲ့ စိတ်ပိုင်းဆိုင်ရာ ထိခိုက်မှုတွေ ဘာဖြစ်နိုင်မလဲ သိပါရစေ။,ကိုဗစ်နောက်ဆက်တွဲ စိတ်ပိုင်းဆိုင်ရာ ထိခိုက်မှုတွေအနေနဲ့ မှတ်ဉာဏ်ချို့ယွင်းခြင်း၊ အာရုံမစူးစိုက်နိုင်ခြင်း၊ အိပ်မပျော်ခြင်း၊ စိတ်ဓာတ်ကျခြင်း၊ စိတ်လှုပ်ရှားမှုများခြင်းတို့ ခံစားရနိုင်ပါတယ်။
ကိုဗစ်စစ်တဲ့ testတွေက တကယ်ကောမှန်လား။,RT-PCR test အား ကိုဗစ်စစ်ဆေးရာတွင် gold standard  အဖြစ် သတ်မှတ်ထားပါသည်။ ရောဂါပိုးအားရှာဖွေတွေ့ရှိနိုင်စွမ်းမှာ  ၉၅ရာခိုင်နှုန်းကျော် အထိရှိပါသည်။ Rapid antigen test kit ၏  ရောဂါရှာဖွေနိုင်စွမ်းမှာ လက္ခဏာ ပေါ်သူ များတွင် ၈၈ရာခိုင်နှုန်းအထိရှိပြီး လက္ခဏာမရှိသူများ တွင် ၇၀ရာခိုင်နှုန်းအထိရှိပါသည်။ ထို စစ်ဆေးချက်နှစ်ခုစလုံးမှာ ကိုဗစ်မရှိလျှင် positive ဟု ပြရန် ရာခိုင်နှုန်း အလွန်နည်းပါးပါသည် ( High specificity - 99%)။ 
နှစ်ချောင်းမြောက်မှာရေးရေးလေးပေါ်ရင် positiveဖစ်နိုင်လားဆရာတို့,နှာခေါင်းတို့ဖတ် စစ်တာလား၊ သွေးစစ်တာလား သေချာမသိပါ။များသောအားဖြင့် နှာခေါင်းတို့ဖတ်နမူနာများသည် ထင်ထင်ရှားရှားပြတတ်ပါသည်။ သွေးနမူနာမှာမူ ရောဂါလက္ခဏာစတင်ချိန်မှစ၍ ရေတွက်လျှင် ရက်အလိုက် မှိန်ခြင်း ၊ထင်ရှားခြင်း ဖြစ်တတ်ပါသည်။
ကိုဗစ်၁၉ကူးစက်ခံရချင်းရှိမရှိတက်ကစ်နဲ့စစ်မယ်ဆိုရင်ဖျားပြီး၅ရက်အတွင်းစစ်မှအမှန်ပြတယ်ဆိုဟုတ်ပါရဲ့လား,Rapid antigen test kit များသည် ဗိုင်းရပ်ပိုး ခန္ဓာကိုယ်ထဲတွင် ပွားများချိန်ဖြစ်သော လက္ခဏာ မပြမီ  ၂ရက်မှစ၍၅ရက်မှ၇ရက်အတွင်း စစ်ဆေးပါကကိုဗစ် ပိုးရှိလျှင် test kit တွင် positive ပြနိုင်စွမ်း ပိုမိုမြင့်မားနိုင်ကြောင်း လေ့လာမှုများအရ တွေ့ရှိရပါသည်။  ထို့ထက်ရက်ကျော်၍ စစ်ဆေးလျှင် Test kit မှ ရောဂါ ပိုးရှိသည်ဟု ပြနိုင်စွမ်း ပုံမှန်ထက် လျော့နည်းနိုင်ပါသည်။ လက္ခဏာပေါ်ပြီး negative ပြသူများတွင် PCR testဖြင့်အတည်ပြုစစ်ဆေးရပါမည်။
"Contact personကစစ်လို့ Negativeဖြစ်ခဲ့ရင်လဲ ပိုးမကူးနိုင်တော့တဲ့အခြေအနေ၁၄ရက်ထိQဝင်ရမယ် လို့သိထားပါတယ်။ Nထွက်ပေမယ့်Qဝင်ရတာက Test kidတွေရဲ့ Sensitivity &Specifityတွေ , အသုံးပြုနည်းမမှန်တာတွေအစရှိတဲ့အရာတွေကြောင့် Result errorပြနိုင်လို့ထင်ခဲ့ပါတယ်။ ရွာဘက်မှာ ပိုးတွေ့လူနာနဲ့ထိတွေ့သူကို ပထမအကြိမ်စစ်တော့Nထွက်ပါတယ်   စစ်တဲ့လူက ထိတွေ့သူကိုရောဂါလက္ခဏာပြနိုင်သေးလို့ Qဝင်ဖို့မှာလိုက်ပါတယ်။ သိချင်တာက Teat Kid တွေရဲ့Resultက ရောဂါလက္ခဏာ ပြမပြနဲ့ဆိုင်ပါသလား? နောက်ပြီး Test Kidတွေရဲ့ResultကViral loadနဲ့ရောသက်ဆိုင်ပါသလား။",ပုံမှန်အားဖြင့် virus မျိုးပွားချိန် viral load များချိန်တွင် စစ်ဆေးခြင်းက အဖြေမှန်ပိုရစေပါသည်။ Rapid antigen test kit များမှာ virus ၏ antigen  ကိုစစ်ဆေးခြင်းကြောင့်ဖြစ်ပါသည်။ Viral load မှာ ရောဂါလက္ခဏာ မပြမီ ၂ရက်မှစ၍ လက္ခဏာပြပြီး ၅ရက်အတွင်းတွင်အများဆုံးဖြစ်ပါသည်။ ထိစပ်လူနာများအား ထိတွေ့မှုဖြစ်ပီး ပထမအကြိမ်စစ်ဆေးသင့်ပါသည်။အကယ်၍ negative ပြပါကနှစ်ပတ်သီးသန့်နေထိုင်ပီးလက္ခဏာပြချိန် သို့မဟုတ်  ၅ရက် မှ ၇ ရက်ခန့် အကြာ တွင်ပြန်လည်စစ်‌ဆေးသင့်ပါသည်။ အဘယ့်ကြောင့်ဆိုသော် ကိုဗစ်၏ ရောဂါပျိုးကာလမှာ နှစ်ပတ်ထိကြာနိုင်သောကြောင့်ဖြစ်ပါသည်။
 Oxygen တိုင်းတဲ့စက်က ဘယ်လိုစက်ဆိုရင် model ပိုကောင်းပါသလဲ အဖြေမှန်ပိုထွက်ပါသလဲ oximeter စက်အမျိုးမျိုးရှိလို့ ဆိုင်မှာ model ဘယ်လိုပြောပြီး ဝယ်ရမှာလဲ ဘယ်စက်အမျိုးအစားက ပိုမှန်ပါသလဲဆိုတာ  ပြောပြပေးပါလား,Pulse oximeterခေါ်သွေးတွင်းအောက်ဆီဂျင်တိုင်းစက်များသည် ယခုအခါ ဈေးကွက်ထဲတွင်ပုံစံအမျိုးမျိုးဖြင့် ဝယ်ယူရရှိနိုင်ပါသည်။ Pulse oximeter ၏အဖြေအား သွေးတွင်းရှိအောက်ဆီဂျင်တိုက်ရိုက်စစ်ဆေးနည်း Arterial Blood gas အဖြေနှင့် တိုက်ဆိုင်စစ်ဆေးနိုင်ပါသည်။ သို့ရာတွင် Arterial blood gas မှာ ယခုလိုအချိန်တွင် အလွယ်တကူစစ်ဆေး၍ ရနိုင်သည့်အရာ မဟုတ်ပါ။ ထို့ကြောင့် လူနာ၏လက္ခဏာပေါ်မူတည်၍စက်အဖြေ မှန်မမှန် အကြမ်းဖျင်းသိနိုင်သည်။ လူနာမှာ မောနေခြင်း၊ခက်ခက်ခဲခဲအသက်ရှူနေရခြင်း၊အသက်ရှူနှုန်းမြန်နေခြင်း၊ဂဏှာမငြိမ်ဖြစ်ခြင်း နှင့် လျှာ၊မျက်နှာ၊နှုတ်ခမ်းနှင့်လက်သည်းများပြာလျှင် အောက်ဆီဂျင်ကျသော လက္ခဏာများဖြစ်၍ ထိုသူများတွင် အောက်ဆီဂျင်ပုံမှန် ( 95%-100%) ဟုစက်တွင်ပြသနေပါက တစ်ခြားစက်တစ်လုံးဖြင့်ပြောင်းလဲစစ်ဆေးသင့်ပါသည်။သို့သော် မည်သည့်လက္ခဏာမှမပေါ်ဘဲနှင့်အောက်ဆီဂျင်ကျနိုင်သည်ကိုလည်းသတိချပ်သင့်ပါသည်။အမျိုးအစားကောင်းသော oximeter များမှာ ပကတိသွေးတွင်းအောက်ဆီဂျင်အား ၃ရာခိုင်နှုန်းမှ ၂ရာခိုင်နှုန်းကွာခြားချက်ဖြင့် တိုင်းတာနိုင်စွမ်းရှိပါသည်။မြန်မာပြည်တွင်ရုံးစိုက်၍ ဆေးပစ္စည်းဖြန့် ဖြူးသည့်ကုမ္ပဏီများမှ ဖြန့်ဖြူးသည့် oximeter များမှာအရည်အသွေးမဆိုးလှပါဟု အကြမ်းဖျင်းဖြေဆိုရပါလိမ့်မည်။
Pulse Oximeter များ၏ result မှန် မမှန် ဘယ်လိုစစ်​ဆေးလို့ရပါသလဲ ၊ အသုံးပြုရန် စိတ်ချရမည့် brand ရှိရင် အကြံပြုပေးပါ,Pulse oximeterခေါ်သွေးတွင်းအောက်ဆီဂျင်တိုင်းစက်များသည် ယခုအခါ ဈေးကွက်ထဲတွင်ပုံစံအမျိုးမျိုးဖြင့် ဝယ်ယူရရှိနိုင်ပါသည်။ Pulse oximeter ၏အဖြေအား သွေးတွင်းရှိအောက်ဆီဂျင်တိုက်ရိုက်စစ်ဆေးနည်း Arterial Blood gas အဖြေနှင့် တိုက်ဆိုင်စစ်ဆေးနိုင်ပါသည်။ သို့ရာတွင် Arterial blood gas မှာ ယခုလိုအချိန်တွင် အလွယ်တကူစစ်ဆေး၍ ရနိုင်သည့်အရာ မဟုတ်ပါ။ ထို့ကြောင့် လူနာ၏လက္ခဏာပေါ်မူတည်၍စက်အဖြေ မှန်မမှန် အကြမ်းဖျင်းသိနိုင်သည်။ လူနာမှာ မောနေခြင်း၊ခက်ခက်ခဲခဲအသက်ရှူနေရခြင်း၊အသက်ရှူနှုန်းမြန်နေခြင်း၊ဂဏှာမငြိမ်ဖြစ်ခြင်း နှင့် လျှာ၊မျက်နှာ၊နှုတ်ခမ်းနှင့်လက်သည်းများပြာလျှင် အောက်ဆီဂျင်ကျသော လက္ခဏာများဖြစ်၍ ထိုသူများတွင် အောက်ဆီဂျင်ပုံမှန် ( 95%-100%) ဟုစက်တွင်ပြသနေပါက တစ်ခြားစက်တစ်လုံးဖြင့်ပြောင်းလဲစစ်ဆေးသင့်ပါသည်။သို့သော် မည်သည့်လက္ခဏာမှမပေါ်ဘဲနှင့်အောက်ဆီဂျင်ကျနိုင်သည်ကိုလည်းသတိချပ်သင့်ပါသည်။အမျိုးအစားကောင်းသော oximeter များမှာ ပကတိသွေးတွင်းအောက်ဆီဂျင်အား ၃ရာခိုင်နှုန်းမှ ၂ရာခိုင်နှုန်းကွာခြားချက်ဖြင့် တိုင်းတာနိုင်စွမ်းရှိပါသည်။မြန်မာပြည်တွင်ရုံးစိုက်၍ ဆေးပစ္စည်းဖြန့် ဖြူးသည့်ကုမ္ပဏီများမှ ဖြန့်ဖြူးသည့် oximeter များမှာအရည်အသွေးမဆိုးလှပါဟု အကြမ်းဖျင်းဖြေဆိုရပါလိမ့်မည်။
အောက်ဆီဂျင်တိုင်းရင် စစချင်းပေါ်တာကိုယူရတာလား,လက်ခလယ် သို့မဟုတ် လက်ညှိုးကို oximeter တွင်ညှပ်ပြီးနောက် တစ်မိနစ်ခန့် လက်ငြိမ်ငြိမ်ထားပါ။ သွေးခုန်နှုန်း လှိုင်းကလေးများပီပီပြင်ပြင်ပေါ်လာ၍ အောက်ဆီဂျင် SPO2 နှင့် သွေးခုန်နှုန်း Pulse rate  (PR )ဟူ၍ ပျှမ်းမျှအားဖြင့် ဂဏန်းနှစ်ခုပေါ်လာပါလိမ့်မည်။အများအားဖြင့် အောက်ဆီဂျင် ပမာဏကို ပို၍ အရွယ်ကြီးသောဂဏန်းဖြင့်ပြတတ်ပါသည်။စတိုင်းတိုင်းချင်းတွင် SPO2 ဂဏန်းများမတည်မငြိမ်ပေါ်နေတတ် ‌သည်။ခဏ စောင့်၍ ဂဏန်းတစ်ခု ကြာကြာပေါ်သည့်အချိန်ထိစောင့်ရပါမည်။ ၅စက္ကန့်ကြာသည်အထိ မပြောင်းလဲဘဲပေါ်နေသည့် SPO2 ဂဏန်းကိုယူရပါမည်။
OXIMETER တိုင်းတာက ညာဘက်လက်ညှိုးကိုပဲ အသုံးပြုပြီး တိုင်းရတာလား,ညာသန်သူများတွင် ညာဘက်လက်ညှိုးကိုတိုင်းနိုင်ပီး ညာဘက်လက်ခလယ်ကိုလည်းတိုင်းနိုင်ပါသည်။ အဖြေကွာခြားမှု မရှိလှပါ။အရေးကြီးသည်မှာ တိုင်းတာစဥ်အတွင်း လက် မငြိမ်ခြင်း၊လက်ချောင်းတွင်တက်တူးရှိနေခြင်း၊လက်သည်းနီဆိုးထားခြင်း၊သွေးပေါင်ကျသွေးလည်ပတ်မှုမကောင်း၍ခြေဖျားလက်ဖျားအေးစက်ခြင်း၊လက်ချောင်းရေစို ချွေးစိုနေခြင်းများတွင် အဖြေမှားနိုင်ပါသည်။
ဆရာရှင့် အမေက oximeter တွေ တိုင်းရင် အသက် ဖြည်းဖြည်း ညှင်းညှင်းပဲ ရှုလို့လား မသိဘူး ။ စက်က လှိုင်းလေးတွေက မလှုပ်ဘူး ။ စက်တွေ ပြောင်းတိုင်းလည်း မမှန်မကန် နံပတ်တွေ ထွက်တာ များတယ် အဲ့ဒါ ဘာဖြစ်တာလဲရှင့် ? Oximeter က deep breath မရှုနိုင်ရင် တိုင်းလို့ မရဘူးလားရှင့် ?ကျမတိုင်းလည်း အသက် ပြင်းပြင်း တချက်လောက် ရှုပေးမှ လှိုင်းလေးတွေ လှုပ်လာပြီး နံပတ်တွေ ပြပါတယ် မဟုတ်ရင် လှိုင်းတွေက တတန်းတည်း နဲ့ လုံး၀ မလှုပ်ပါဘူး,Oximeter ၏ သဘောသဘာဝမှာ သွေးလွှတ်ကြောအတွင်းရှိ အောက်ဆီဂျင်သယ်ယူနိုင်သည့် သွေးနီဥအချိုးအစားကို အလင်းရောင်ဖြတ်ပြီး တစ်ဖက်မှ အာရုံခံခြင်းဖြင့် သွေးတွင်းရှိ အောက်ဆီဂျင် အချိုးအစားကိုတွက်ချက်ယူခြင်းဖြစ်ပါသည်။စက်ပေါ်တွင်လှိုင်းကလေးတွေပေါ်ရပါမည်။လူနာမှာပုံမှန်အတိုင်းအသက်ရှူရန်သာလိုအပ်ပါသည်။လက်ငြိမ်ငြိမ်မထားခြင်း၊သွေးပေါင်ကျ၍သွေးလျှောက်နည်းကာ လက်ချောင်းလေးများအေးစက်နေလျှင် လှိုင်းပုံစံ ( wave form) ကောင်းကောင်းမပေါ်ဘဲ အဖြေမှားနိုင်ပါသည်။ လူနာတွင်တိုင်းတာပုံမှန်ကန်ပါက အမျိုးအစားကောင်းသော နောက်စက်တစ်မျိုးနှင့်ထပ်မံစမ်းသပ်ကြည့်ပါ
ကိုဗစ်စစ်တာနာခေါင်းတဖက်ထိုးပြီနောက်တဖက်ထိုးတာနောက်တဖက်ကထိုးတန်တဝက်တင်ထိုးမရဘဲသွေးထွက်လာလို့ သွေးစပါသွားတယ်စစ်လိုက်တာ နှစ်ကြောင်း  ဖြစ်နေလို့အဲတာမှန်လား,လက်ရှိဈေးကွက်တွင် အများစုအသုံးပြုနေသော rapid antigen  test kit မှာ nasopharyngeal swab ခေါ် နှာခေါင်းအတွင်းပိုင်းထိ ယူရသောကြောင့် ကျန်းမာရေးဝန်ထမ်းမှ swab ယူခြင်းကအကောင်းဆုံးဖြစ်ပါသည်။သာမန် လူများ swab ယူပါက မလုံလောက်သော swab များရရှိနိုင်သည့်အပြင် ယခုကဲ့သို့ ထိခိုက်ဒဏ်ရာရ၍ သွေးထွက်ခြင်းမျိုးဖြစ်နိုင်ပါသည်။ သွေးပေသွားသော နှာခေါင်းတို့ဖတ်နမူနာအား သုံးလို့ရမရ သေချာမပြောနိုင်ပါ။ထိုအဖြေ မှန်မမှန်လည်း သေချာမပြောတတ်ပါ။ ကျန်းမာရေးဝန်ထမ်းနှင့် တိုင်ပင်၍ နောက်တစ်ကြိမ် swab ပြန်ယူသင့်ပါသည်။
 Vaccineလည်းနစ်ကြိမ်ထိုးပြီးတာ၂လကျော်ရှိပါပြီဗျ test kit နဲ့သွေးဖောက်စစ်ကြည့်တော့cနဲ့gမှာပေါ်နေပါတယ်ဗျ mမှါတေါ့မပေါ်ပါဘူးတခြားမည်သည့် covidလက္ခဏာမှခံစားရခြင်းမရှိပါ ပုံမှန်အတိုင်း အားလုံးကောင်းပါတယ်ဗျ တပတ်ကျော်ပါပီ cနဲ့gမှာပေါ်ရင်positiveလို့လည်းပြောတယ် antibodyလို့လည်းပြောကြတယ် 14ရက်qနေပီးထပ်စစ်လို့cနဲ့gမှာပဲပေါ်မယ်ဆိုရင် ဘယ်လိုအဖြေကိုယူဆုံးဖြတ်ရမလဲ," ကိုဗစ်ကူးစက်ခံရဖူးသူများတွင်Antibody test စစ်ပါက positive ဖြစ်တတ်ပါသည်။ကူးစက်ခံရသော်လည်း antibody စစ်ဆေး၍ ရလောက် အောင်
မပေါ်သည့်သူများလည်းရှိပါသည်။ M ဟုခေါ်သော IgM မှာ ပျှမ်းမျှအားဖြင့် ရောဂါလက္ခဏာပေါ်ပြီး ၅ရက်ခန့်တွင် သွေးထဲတွင်တွေ့ရတတ်ပြီး #၁၀ရက်မှ၁၄ရက်ခန့်မှစ၍ နောက်ပိုင်းတွင်IgG ကိုတွေ့ ရတတ်ပါ သည်။ ထို IgG ၏ သက်တမ်းနှင့်ပတ်သတ်၍အချိန်အတိအကျသေချာမသိသော်လည်းကူးစက်ခံရပြီးနောက် ၃လ မှ ၆လ ထိ ရှိနိုင်သည်ဟုဆိုပါသည်။ကိုဗစ်ကာကွယ်ဆေးထိုးထားသူများတွင်မူ antibody test မှာ ပေါ်ချင်မှ ပေါ်မည်ဖြစ်သည်။ Antibody test မှ မည်သည့် antibody ကိုစစ်ဆေးနိုင်သည်ဟူသော အချက်ပေါ်မူတည်သည်ဟုဆိုပါသည်။ထို့ကြောင့် CDC နှင့် FDA မှ ကာကွယ်ဆေးအပြည့်ထိုးဖူးသူများအား antibody test စစ်ခြင်းကိုအားမပေးပါ။ တချို့ကာကွယ်ဆေးများသည် mRNA နည်းပညာကိုအသုံးပြုထား၍ သဘာဝအတိုင်းကူးစက်ခံရမှသာ antibody ထုတ်ပေးမည်ဖြစ်ပြီး မကူးစက်ခံရသေးသူများတွင် antibody ကိုစစ်ဆေးတွေ့ရှိမည်မဟုတ်ပါ။ အချို့ကာကွယ်ဆေးများမှာ ကိုဗစ် ၁၉ ၏ spike protein ခေါ် S protein အပေါ်တွင် အကျိုးသက်ရောက်မှု ရှိသည့်အတွက် S protein အတွက်သီးသန့်ပြုလုပ်ထားသည့် antibody test များဖြင့်သာ စမ်းသပ် တွေ့ရှိနိုင်ပါသည်။ မေးခွန်းရှင် အနေဖြင့် မည်သို့သော test kit အမျိုးအစား အသုံးပြုသည်ကို သေချာမသိရသည့်အတွက် vaccine ကြောင့် C နဲ့ G ပေါ်တာလား၊ လတ်တလော ကူးစက်မှုကြောင့် C နဲ့ G ပေါ်တာလား ဆိုတာကို သေချာပြော၍မရပါ။Antibody အား ကိုဗစ်တွင် လက်တွေ့အသုံးချရန် သုတေသနများ အတည်ပြုချက် များ လုပ်ဆောင်နေဆဲပင် ဖြစ်ပါသည်။"
